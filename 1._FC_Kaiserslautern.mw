<!-- ===================================================================

======:::::::======   A c h t u n g !!!  ======:::::::======

=============================================================================

Zammefierung vun drai Ardiggle!

Des därf ned gelöschd wärn...!!!
================================

Versionsgschichd vun "FC Kaiserslautre": 

    * (jetzert) (vorich)  17:06, 24. Jän 2010 Skipper Michael (Dischbediere | Baidräch) (1.326 Bytes) (uff Holders Version zrickgsedzd - des is koi Fan-wiki!) (zerick)
    * (jetzert) (vorich) 10:51, 15. Abr 2009 92.205.48.210 (Dischbediere) (1.403 Bytes) (zerick)
    * (jetzert) (vorich) 10:51, 15. Abr 2009 92.205.48.210 (Dischbediere) (1.402 Bytes) (zerick)
    * (jetzert) (vorich) 02:16, 9. Abr 2009 Holder (Dischbediere | Baidräch) k (1.326 Bytes) (+ interwikis) (zerick)
    * (jetzert) (vorich) 22:03, 21. Mär 2009 84.172.186.136 (Dischbediere) (438 Bytes) (zerick)
    * (jetzert) (vorich) 16:52, 14. Mai 2008 Crochet.david.bot (Dischbediere | Baidräch) k (458 Bytes) (Robot: Changing Category:Palatinian Wikipedia) (zerick)
    * (jetzert) (vorich) 11:25, 6. Mai 2008 194.120.84.9 (Dischbediere) (473 Bytes) (zerick)
    * (jetzert) (vorich) 20:43, 17. Mär 2008 Martinvoll (Dischbediere | Baidräch) (455 Bytes) (zerick)
    * (jetzert) (vorich) 19:39, 16. Mär 2008 Martinvoll (Dischbediere | Baidräch) (372 Bytes) (→Webseide) (zerick)
    * (jetzert) (vorich) 20:46, 10. Mär 2008 Martinvoll (Dischbediere | Baidräch) (371 Bytes) (zerick)
    * (jetzert) (vorich) 20:12, 10. Mär 2008 Martinvoll (Dischbediere | Baidräch) (371 Bytes) (New page: De 1.FC Kaiserslautre is en berihmte Fussballveroi de in de zwädde Fussball Bundeslicha spiel. Des weltberiemte Stadion vumm 1.FCK, es Fritz-Walter-Stadion, des ...)

===================================

Versionsgschichd vun "FCK": 
    * (jetzert) (vorich)  23:52, 12. Dez 2009 78.43.1.117 (Dischbediere) (168 Bytes) (zerick)
    * (jetzert) (vorich) 23:55, 6. Dez 2009 Dergi (Dischbediere | Baidräch) (169 Bytes) (zerick)
    * (jetzert) (vorich) 23:43, 6. Dez 2009 Dergi (Dischbediere | Baidräch) (145 Bytes) (Created page with 'De '''FCK''' war logne Zeit äs Fußball-Aushänge-Schild von de Palz. Im Momend spield er in de 2. Bundesligscha. DE: 1._FC_Kaiserslautern')

====================================================-->
[[Datei:FIFA-Fritz-Walter-Stadion01.JPG|left|thumb|Es [[Fritz Walter|Fritz-Walter]]-Stadion ufm Betze, wu die roode Daiwel špiele]]
{| border="0" cellpadding="2" cellspacing="1" align="right" style="margin-left:1em; background:#C0C0C0;"
!colspan="3" | 1. FC Kaiserslautern
|- bgcolor="#FFFFFF"
!colspan="3" | Fakde
|- bgcolor="#FFFFFF"
|Gegrind om|| colspan="2" | 2. Juni 1900
|- bgcolor="#FFFFFF"
|Špitznome|| colspan="2" | ''FCK'', ''Betze'', ''Rode Daiwel''
|- bgcolor="#FFFFFF"
|valign="top" | Adress || colspan="2" | Fritz-Walter-Straße 1<br />67663 Kaiserslautern<br />Tel.: +49 - 631 - 31 88-0<br />Fax: +49 - 631 - 31 88-290
|- bgcolor="#FFFFFF"
|Präsidend|| colspan="2" | [[Stefan Kuntz]]
|- bgcolor="#FFFFFF"
|Midglieder|| colspan="2" | ca. 15000 <small>''(2010)''</small>
|- bgcolor="#FFFFFF"
|Veroinsfawe|| colspan="2" | Rood un Waiß
|-
!colspan="3" | Fußballabdäälung
|- bgcolor="#FFFFFF"
|Liga|| colspan="2" | [[Bundesliga]]
|- bgcolor="#FFFFFF"
|Bundeslichasaisons || colspan="2" | 1963-1996, 1997-2006, 2010-xxx
|- bgcolor="#FFFFFF"
|Stadion|| colspan="2" | Fritz-Walter-Stadion (49.780 Plätz)
|- bgcolor="#FFFFFF"
|- bgcolor="#FFFFFF"
|valign="top" | Daitsche Mäschder|| colspan="2" | 1951, 1953, 1991, 1998
|- bgcolor="#FFFFFF"
|valign="top" | Daitsche Bokalsiecher|| colspan="2" | 1990, 1996
|- bgcolor="#FFFFFF"
|valign="top" | Subberkappsiecher|| colspan="2" | 1991
|-
!colspan="3" | Inderned
|- bgcolor="#FFFFFF"
|valign="top" | Indanedsaid || colspan="2" | [http://www.fck.de/ www.fck.de]
|- bgcolor="#FFFFFF"
|e-mail Adress|| colspan="2" | [mailto:info@fck.de info@fck.de]
|}
De 1. '''FC Kaiserslautern''' (korz: '''1. FCK''' odda '''FCK'''; Spitznome: Die rode Daiwel, De Betze) is e Špordveroi aus [[Lautre]], wo vor allem dorch soi Fußballabdäälung in [[Daitschlond]] bekonnd is. Die Profifußballer špiele in de Saison 2010/2011 in de 1. Bundesliga un geheere mit vier Daitsche Mäschderschafte un zwää DFB-Pokalsieche zu de erfolgraischsde Monnschafde im gonze Lond. 

== Allgemäänes ==

De FCK is agduell ufm achde Platz in de ewisch Tabell vun de Bundesliga. De Veroi hat momendaan mee wie 15000 Mitglieder (Štond Juli 2010). Näwer de Fußballabdäälung unnerhalt de
1 FC Kaiserslautern a onre Špordahde wie [[Basketball]], [[Boxe]], [[Hondball]], [[Hockey]], [[Laichtathletik]] un [[Triathlon]].

Internationale Erfolche vum Veroi wahn unna onrem es erraiche vum Verdelfinale in de [[Champions-League]] 1999 un die zwäämolisch Dailnohm om [[UEFA]]-Pokal-Halbfinale.
Ämolisch is, dass de FCK in de Saison 1997/1998 als Ufštaier die Mäschderschaft gewunn had. Es Štadion vum Veroi is es [[Fritz-Walter-Stadion]] in Lautre. 
Bennend is es Stadion nohm FCK Špieler un Kabidän vun de [[DFB]]-Nationalelf, wo 1954 de Weltmäschdertitel gewunn had. Es Štadion laid im Stadtdääl '''Betzenberg''', weswä es Štadion un a de Veroi rechional '''[[Betze]]''' genennt werre.

De FCK is de änzisch Profiveroi aus de [[Palz]]. No de Mäschderschaft 1998 gings immer waider nunner in die Tabell, bis se donn 2006 ind zwed [[Bundeslicha]] abgstiche sinn. Jezad, anno Mai 2010, hotter noch vier Johr in de zwädde Licha endlich widder de Uffstiech ind erschd Bundeslicha gschaffd un spield in de Säsong 2010/11 widder geche d'Bazi, d'Schwowe un die ganze Ruhrpottler.

Des iss de Veroi, in demm de [[Fritz Walter]], Kapitän funn de Welldmaischda 1954, erschda Ehreschbiehlführa funnde daidsch Nationalmannschafd unn ähnzigschda Ehrebürger funn [[Rhoilond-Palz|Rhailand-Pallds]], gschbehld hodd. Dóómols hen finfe vum Betze in de Daidsch Nationalelf gschbield. De FCK war logne Zait äs Fußball-Aushänge-Schild von de Palz.

== Schdammboom ==

De 1. FC Kaiserslautern (bis 1932 ''FV Phönix Kaiserslautern'') is am 28. Mai 1929 ausm Zammeschluss vum ''SV Phönix 1910 Kaiserslautern'' unnem ''FV 1900 Kaiserslautern'' entschdanne. De ''FV 1900 Kaiserslautern'' is am 1. März 1909 aus de Veroine ''FC 1900 Kaiserslautern'', ''FC Palatia 1901 Kaiserslautern'' un ''FC Bavaria 1902 Kaiserslautern'' entschdanne. Der ''FC 1900 Kaiserslautern'' widderum am 2. Juni 1900 dorsch de Zammeschluss vum ''FC Germania 1896 Kaiserslautern'' un vun de ''FG 1899 Kaiserslautern''.


== Geschicht ==

=== Gaulicha (1933-1945) ===

Zwää Joor nohm Widderufštich in die Bezirkslicha had sich de FCK 1933 als Zwädder fa die Gaulicha qualifizierd.
No zwää Joor is de Veroi awwa widda in die Bezirkslicha abgeštie. Im Joor 1937 is de FCK widda in de Gaulicha serick kumm,
awwa is im selwe Joor widda abgeštie. 1939 is em Veroi donn widda de Widderufštich in die Gaulicha Siedwescht gelung.
Vun 1939 bis 1944 is donn de Špielbetrieb in de Gaulicha ingestelld werr. 1942 had de FCK die Mäschderschaft im Gau Weschtmark gewunn.
In de Endrunn um die deitsch Mäschderschaft is de Veroi awwa gee Schalke 04 mid 3:9 im Achtelfinal gescheiderd.
Im letschde Kriechsjoor had de FCK e Špielgemäänschafd mim VfR Kaiserslautern gebild, is awwa nimmi zu Pflichdšpiele ogeträäd.

=== Owwerlicha (1945-1963) ===

In de Owwerlicha Siedwescht war de FCK sellemols es Maß aller Dinge. In de erschde 13 Joor is de Veroi zehmo Mäschder werr un zwäämo Vizemäschder.
Gleichzeidich hadda a die Mäschderschaft in de Fronzeesich Besatzungszoon 1947 un 1948 gewunn. 
Im Joor 1948 warn die Rode Daiwel es erschde Mol im Finale no de Sieche in de Endrunn gee 1860 Minche un de TuS Neuendorf.
Es Finale had de Betze awwa 1:2 gee de 1 FC Nürnberch velor un im Joor deno is de Veroi Dritter werr.
Om 30. Juni 1951 wurd de FCK donn zum erschde mo Daitscher Mäschder nohm Siech iwwa Preuße Münschter. Die zwädd Mäschderschaft had de Betze donn im Joor
1953 mid em 4:1 gee de VfB Štuttgadd gewunn. Im Joor druff had ma awwa Iwwerraschend gee Honnover 96 velor.
In de Weltmäschdermonnschafd vun de Schweiz 1954 hän glei 5 Spieler aus de Reihe vum Veroi midgešpield.
Des wahn Fritz Walter, Ottmar Walter, Werner Liebrich, Horst Eckel un Werner Kohlmeyer. Iwwrischens 4 devun in Lautre gebor un
Horst Eckel aus de Näh vun de Štadt.
Zum letschde Mol had ma donn 1955 om Endšpiel in de Daitsche Mäschderschaft dailgenumm, wo ma allerdings gee Rod-Waiß-Esse mid 3:4 velor had.
Nohm Karriereend vun de 5 Lautrer Weltmäschder un onre wichdische Špieler war de Betze donn nimmi so dominierend in de Owwerlicha Siedwescht.
Erschdmols im Finale vum DFB-Bogal war de FCK donn im Joor 1961, wo de Veroi allerdings gee Werder Bräme mid 0:2 de kerzere gezoo had.
Im ledschde Joor voa de Infierung vun de Bundeslicha had ma donn nochmols die Siedweschtmäschderschaft gehol.

=== Bundeslicha (1963-1996) ===

De FCK war in de Saison änna vun de 16 Grindungsmidglieder vun de Bundeslicha un had die erschd Saison als Zwelfder abgeschloss.
Om 1.Juli war de Fußballclub zum zwädde Mol im DFB-Bogal Final gee Schalke 04, awwa had widda velor.
1972 had de Betze soi erschdes Europabogalšpiel bei Stoke City mid änna 3:1 Niederlach bestridd. Dorch de Siech im Riggspiel vun 4:0 is de Veroi
ins Verdelfinale kumm, wo ma allerdings gee Borussia Menchegladbach velor had. In de Joore 1976 un 1981 sin die Pälzer waidere zwää Mol ins Endspiel
vum DFB-Bogal kumm, wo de FCK ernaid mid zwää Niederlache gee de Håmburcher SV un Eintracht Frongfurd vum Platz gong is.
In de Bundeslichasaison 1979 hän die Rode Daiwel unna Trainer "Kalli" Feldkamp mim 3. Platz ehr beschdes Ergebnis bis dato erzield. 
In de Spielzaid 1979/1980 wahn die Lautra nor zwää Plätz vun de Abstiechsräng enfernd, awwa no änner starki Riggrunn widda ufm Dritte Platz.
Die nägschde baide Saisons had de FCK jewails mim Platz 4 abgeschloss un sich fa de Europabogal qualifizierd. In de erschd Omdszaid vum Trainer Feldkamp 
had de Veroi mim Inzuch ins UEFA-Bogal Halbfinal, nohm Siech gee Real Madrid, soi bisherischer greeschder Erfolch gefaiad.
Im Halbfinal had 1. FC Kaiserslautre donn gee IFK Gedeborch velor. De FCK is also zum Spitzeclub werr un had mim Kaaf vum Norbert Eilenfeldt soi erschda
Millione-Tronsfer gedädichd. Rudi Kröner had die Trainerposition vun Feldkamp, no desse Weggong iwwernumm.
Om 21. März 1983 iss de Trainer Kröner, donn awwa widda endloss werr. De Trennungsgrund war dorchaus umstritt, wail ma in 18 Spiele lediglisch
zwää Spiele velor hadd. De Nochfolcher vun Kröner war de bisherische Co-Trainer Ernst Diehl unna demm ma sich fa de UEFA-Cup qualifizierd had.
In de Saison 1983/1984 war es Saisonziel sich widda fa de Eurobabogal se qualifiziere un e longa Vebleib in de Pogale, was unnam neie Trainer Dietrich Weise
a widda gelung is. Doch trodz denne Erfolche is de FCK in demm Joor deidlich unna de Erwaadunge geblibb un de Trainer Weise had no änna Uflesung vun soinem
Vetrach gebot. Unnerm Nochfolcher Manfred Krafft is de Veroi awwa a ned iwwa die vorherisch Platzierung vum zwölfde Platz hinauskumm. Un a in de Folchejoore
donn unnerm Trainer Hannes Bongartz ab 1985 hän die Rode Daiwel nor Plätz im Middelfeld beleed. Als die Monnschafd 1987/1988 noh om Abstiech war, had ma de 
Trainer Sepp Stabel vepflichd unner demm die Reddung gelung is. Zwää Saisons späder is de Betze awwa widda in Abstiechsgefaah kumm,
doch als de Trainer Karl-Heinz Feldkamp de vorherisch Trainer Gerd Roggensack abgelest had, is de Klasseerhald erneid gelung.
Om 19. Mai 1990 konnde die Lautrer zum erschde Mol de DFB-Bogal in de Hänn halle, nodemm ma es Finale gee Werder Bräme mid 3:2 gewunn had.
Im Joor druff is em FCK de Gewinn vun de dritt Mäschderschafd gelung. Zum End vun de Spielzaid had "Kalli" Feldkamp soi Engagement baim Veroi beend.
Soi Nochfolcher war Trainer Rainer Zobel, mid demm die Monnschafd awwa 1992/1993 de Inzuch in de UEFA-Bogal vebassd had un desse Vetrach widda ufgelest werr is.
Deno is de FCK unnerm neie Trainer Friedel Rausch widda ins Spitzefeld vun de Tabell kumm, un had 1994 de zwädde Platz hinna Bayern Minche erreichd.
Doch als zu de Saison 1995/1996, Ciriaco Sforza un Stefan Kuntz de Veroi veloss hän, is de Betze zum erschde Mol in die 2. Bundeslicha abgestie.
Im ledschde Spiel had de 1 FC Kaiserslautre e Siech gee Bayer Leverkuse gebrauchd. Nohm erschde Treffer vun Pavel Kuka zum 0:1, had die "Werkself" aus Leverkuse
in de 82. Minudd de Ausglaich. De Zuschauer bleibd der Gehetreffer in beeser Erinnerung, da e FCK Spieler veletzt war un de Bayer Spieler Paulo Sergio de Ball 
ned wie im Gesetz vum Fair Play zurück zu em FCK Spieler geschmiss had, sunnern es ungeschribbne Gesetz missacht had un de Ball zum aichene Spiele geworf had.
Im folchende Konder had donn Markus Münch es Door fa Leverkuse geschoss, un de erschde Abstiech fa die Pälzer war besicheld.
Nor ä Woch deno is de Monnschafd donn de zwädde Siech vum DFB-Bogal im Finale gee de Kallsruher Spordclub mid 1:0 gelung.

=== Widderufstiech un Mäschderschafd (1996-2000) ===

Nohm Abstiech in die 2. Liga is die Monnschafd im Kern zomme geblibb. Es Präsidium om Norbert Thines is allerdings serickgeträäd un de FCK had e naia
Ufsichdsrood bekumm. Im Ufsichdrood vum Klub ware nun Jürgen Friedrich (beraids 2 Mol Präsidend vum Veroi), Robert Wieschemann un Karl-Heinz Feldkamp.
Des Weidere sin als naia Präsidend Hubert Keßler un als naia špordlicha Leida Hans-Peter Briegel vorgestelld wärr. Zwää Woche voam Saisonstadd is a de 
Trainerposchde vum Eckhard Krautzun zum Otto Rehagel gewechseld wärr. Im Europabogal vun de Bogalsiecher un im DFB-Bogal sin die Pälzer donn glai in de
erschde Runn rausgefloo. Doch in de 2. Bundeslicha is em Klub mid enna sensationelle Saison un nor 4 Niederlache de sofordisch Widdaufstiech als Mäschder
vun de 2. Licha gelung. Es ledschde Spiel gee de SV Meppe stelld noch bis haid es doorraichschde Spiel vun de 2. Bundeslicha mid em Ennergebnis vun 7:6 daa.
Ä Joor späda is em FCK mid em Gewinn vun de Mäschderschafd in de 1. Bundeslicha e Novum in de Fußballgeschichd gelung. De Klub war bisher nämlich de erschde 
un änziche Fußballveroi, der als Zwäddlichamäschder un Ufstaier a noch glai Mäschder in de 1. Bundeslicha wärr is. Genau wie in de Voasaison sin a nor 4 Spiele velor gong. 
In de folchende Spielzaid had de "Betze" in de Champions League es Verdelfinale un in de Licha de Rong 5 beleed. No de nohmhafde Naizugäng wie Youri Djorkaeff un 
Mario Basler had de FCK om Enn vun de Saison 1999/2000 die Zielvorgaab indernational se spiele mim ernaide Inzuch in de UEFA-Bogal erraichd.
In de Spielzaid 2000/2001 is donn de Trainer Otto Rehagel no em misslungene Saisonstadd serickgeträäd.

(in use)

== Erfolche ==

* Daitsche Mäschder (4) : 1951, 1953, 1991, 1998
* Daitsche Vizemäschder (4) : 1948, 1954, 1955, 1994
* Daitsche Bokalsiecher (2) : 1990, 1996
* Daitsche Vizebokalsiecher (5) : 1961, 1972, 1976, 1981, 2003
* Daitsche Subberkappsiecher (1) : 1991
* Daitsche Hallepokalsiecher (1) : 1997 
* Siedwestdaitsche Mäschder (12) : 1947, 1948, 1949, 1950, 1951, 1952, 1953, 1954, 1955, 1956, 1957, 1963
* Weschtkrääsmäschder (1) : 1909
* Weschtmarkmäschder (1) : 1942
* Monnschafd vum Johr (2): 1991, 1998

== Links ==
* [http://www.fck.de/ FCK.de]

<onlyinclude>{| border="1" cellpadding="5" cellspacing="2" style="border:1px solid {{{Rand|#oocc33}}}; background-color:{{{Hintergrund|#FFFFFF}}};  margin-bottom:0.4em; margin-left:auto; margin-right:auto; width:{{{Breite|100%}}}"
|-
| style="font-size: 95%; text-align:{{{Textausrichtung|left}}}" |
{{{1|}}}Die Rischdischkaid vun däm Ardiggl do is im Januar 2010 dorsch Vaglääsch mid onnäre Wiggipedias un - wu needisch - midde dord óógäwwene Quelle nóógwiese worn.
|}</onlyinclude>

[[Kategorie:Schbord]]

[[af:1. FC Kaiserslautern]]
[[ar:نادي كايزرسلوترن]]
[[bg:1. ФК Кайзерслаутерн]]
[[ca:1. Fußball-Club Kaiserslautern]]
[[cs:1. FC Kaiserslautern]]
[[da:1. FC Kaiserslautern]]
[[de:1. FC Kaiserslautern]]
[[el:ΦΚ Καϊζερσλάουτερν]]
[[en:1. FC Kaiserslautern]]
[[es:1. FC Kaiserslautern]]
[[et:1. FC Kaiserslautern]]
[[fa:باشگاه فوتبال کایزرسلاوترن]]
[[fi:1. FC Kaiserslautern]]
[[fr:1. FC Kaiserslautern]]
[[he:פ.צ. קייזרסלאוטרן]]
[[hr:1. FC Kaiserslautern]]
[[hu:1. FC Kaiserslautern]]
[[id:1. FC Kaiserslautern]]
[[is:1. FC Kaiserslautern]]
[[it:1. Fußball-Club Kaiserslautern]]
[[ja:1.FCカイザースラウテルン]]
[[ko:1. FC 카이저슬라우테른]]
[[lt:FC Kaiserslautern]]
[[mr:१ एफ.सी. कैसर्सलौटेन]]
[[nl:1. FC Kaiserslautern]]
[[no:1. FC Kaiserslautern]]
[[pdc:1. FC Kaiserslautern]]
[[pl:1. FC Kaiserslautern]]
[[pt:1. Fußball-Club Kaiserslautern]]
[[ro:1. FC Kaiserslautern]]
[[ru:Кайзерслаутерн (футбольный клуб)]]
[[sco:1. FC Kaiserslautern]]
[[simple:1. FC Kaiserslautern]]
[[sk:1. FC Kaiserslautern]]
[[sl:1. FC Kaiserslautern]]
[[sq:FC Kaiserslautern]]
[[sv:1. FC Kaiserslautern]]
[[th:สโมสรฟุตบอลไกเซอร์สเลาเทิร์น]]
[[tr:1. FC Kaiserslautern]]
[[uk:Кайзерслаутерн (футбольний клуб)]]
[[zh:凯泽斯劳滕足球俱乐部]]
