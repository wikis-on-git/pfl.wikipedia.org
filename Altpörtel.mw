<!--- uff Schbaijmarisch --->
[[Datei:Altpoertel Hoefle-Poppel.jpg|thumb|Aldperdel mide Haupdschdroos]]
[[Datei:Altpoertel Speyer Westen.jpg|thumb|Aldperdel vum Weschde]]
S''''Aldperdel''' ischs wesdlische Schdadtoa vun de Schdadt [[Speyer|Schbaija]]. De Turm hod a Heh vun 55 Meda un isch ens vun de bedaidenschde [[Schdadtoa]] in [[Daitschlond]].

== Nome vum Turm ==
Ma hod mol g'glabd, dassa vum [[Latein|Ladain]] „alta porta" (des heesd „hohes Tor") kumme dud, awa schun 1197 hod in änere Uakund „vetus porta" (des heesd „altes Tor") g'schdone.

== G'schichd vum Turm ==
Zum erschde mol isch de Turm 1176 in änere Uakund g'noand worre. Uaschbringlisch isches a äna vun 68 Maua- un Tortirm g'wesd. Oam Oanfoang vum 13. Jahunerd ischs Aldperdel g'baud worre un hods alde Toa easedzd. De unere Deel isch vun 1230 bis 1250 g'baud worre un de owere Deel erschd 1512 bis 1514 d'zu kumme. De domolische [[Bürgermeister|Birschameschda]] hod 1511 g'meend 

''Zidaad: „Item das altporthor zu buwen".

Erschd 1708 hodma doan a noch s'Dach druffg'sezd.

Im Joa 1689 hods Aldperdel doan de [[Pfälzischer Erbfolgekrieg|Pälsische Eabfolschekriesch]] ubeschaded iwaschdone un isch haid än Resch vun de middelalderlische Schdadtbefeschdigung. Die [[Frankreich|Fronsose]] hawen die Schbrengung schun voab'raided k'abbd. Awa de [[Prior|Prioa]] un [[Konvent|Konwend]] vum noe Karmelidagloschda hod g'mend, dass de Tuam doan uffs Schdabsqwadia falle kend, wu a de fronsesische Maschall Duras g'wond hod. De Prioa soll g'sachd hawe

''Zidaad: „Gar leicht könne das Kloster zerschmettern, für dessen Erhaltung der Maschall ja sein Wort gegeben habe".

De Duras hod awa g'mend, soi Laid dedn schun wisse was se do dun. De Karmelidakonwend isch doan voa die Fies vum Duras g'falle un de Prioa hod g'mend

''Zidaad: „Unser Kloster ist alt und baufällig, wenn auch des Turmes Sturz unsere Wohnung nicht begräbt, so werden doch diese morschen Mauern und lockeren Gewölbe unter dem gewaltigen Stoße der ungeheueren stürzenden Steinmasse erbeben und einbrechen. Drum Herr, habt Erbarmen und schont des Turmes".

Do hod doan de Maschall endlisch g'sachd 

''Zidaad: „Steht auf Kinder, der Turm soll stehen bleiben!".

Deswesche schded des Aldperdel haid noch, awa de Reschd vun de Schdad Schbaija midm Dom hodma domols zaschderd.

== Websaide ==
* {{Commonscat|Altpörtel|Aldperdel}}
* [http://www.speyer.de/de/tourist/sehenswert/altpoertel?switch_language=de Aldperdel uff www.speyer.de]

== Lidaradua ==
* Alfred Becker, Anton Doll, Otto Hess, Wolfgang Medding: ''Das Altpörtel zu Speyer. Die Geschichte des siebenhundertjährigen Torturmes''. Karl Graf-Verlag, Speyer, 1975
* Joseph Behles: ''Das Altpörtel zu Speyer: Ein Beitrag zur Baugeschichte der mittelalterlichen Stadttore''. Koerner-Valentin-Verlag, Baden-Baden, 3. Aufl. 1978, ISBN 978-3873203235

{{Coordinate |NS=49/19/2.82/N |EW=8/25/56.19/E |type=landmark |region=DE-RP}}

[[Kategorie:Schbaya]]

[[de:Altpörtel]]
[[en:Old Gate (Speyer)]]
