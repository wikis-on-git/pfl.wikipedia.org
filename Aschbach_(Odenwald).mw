{{Coordinate |NS=49/34/30/N |EW=08/50/53/E |type=landmark |elevation=370 |region=DE-HE |}}
''' Aschbach ''' is e Dorf im [[Iwwerwald]], wu hait zur Gemoinde [[Wald-Mischlbach]] im hessische [[Krais Bergschdrooß]] gheat. S liggt im Ulfebachdaal. Aschbach hot 1.235 Oiwuhner<ref>http://www.aschbach-odw.de</ref> (2010). Di Gemaagung liggt zwische 326 un 437 m iwwerm Meeresschbiggl un hot Åådail am Grundgebirg (Granid) un am Bundsandschdä. Di Wisse im Dal baim Ort werre vun ausgedehnde Wälder uf de Berge umgewwe.

== Gschischt ==
Zum erschdemol erwähnt worre iss-es im Johr 1369 im Zinsbuch färs pälzische Owweramt in Heidlberg als „Aspach“ <ref>http://www.mgv-aschbach.de/aschbach/ortschronik.php</ref>. Urschbringlisch hot Aschbach zum Lorscher Färschdetum ghert. Danoch hawwe sisch des Erzbischdum Moinz un di Palzgrafschaft net iwwer di Herrschaft ainische kenne, was zu net gånz äfach zu duaischschauende Verhäldnisse gfiehrt hot. Bis 1848 hot Aschbach zur Birgermaischdarai Gadern ghert un is dånn selbschdennisch worre. 1939 is di Gemoinde Därr-Ellebach, wu hait nur noch aus-eme Forschthaus bschdeht, zu Aschbach oigemoindt worre. Selles Dorf liggt eschdlisch vun Aschbach iwwer de Berg im nägschde Dal. Di Bach dort heeßt ewefalls Därr-Ellebach un fließt in di Ulfebach. S erschdemol erwähnt is da Ort 1437 unnerm Nåme Dorn Elbach. 1829 hot s noch 52 Oiwuhner ghatt. Im Zug vun da Gemoindereform is Aschbach 1971 zu Wald-Mischlbach kumme.

In Erinnerung an Håmmermihle zaigt des Ortswabbe drai Hämmer un drai Zåhrädder. Schun frieh waa Aschbach ähnder e Aawaider wie e Bauaredorf. Mehrere Mihle hawwe di Wasserkraft genutzt. Vun da Mitt vum 19. Johrhunnert bis zur Mitt vum 20. waa e Schdraischholzfabrik vun Bedaidung.

== Oiwuhnerendwigglung ==
{| class="wikitable"
|- style="background:#e3e3e3"
! align="left" | Johr || 1829 || 1939 || 1961 || 1970  || 2010
|- align="right"
|Oiwuhner<ref> [http://www.lagis-hessen.de/de/subjects/idrec/sn/ol/id/13048 Låndesgschischdlisches Informaziunssyschdem Hesse]; 2010: [http://www.aschbach-odw.de]</ref>
| 232 || 567 || 824 || 961 || 1.235  
|}

== Kuldurelles ==
Wail di Aschbacher frieher aus Birgeraiser viel Bäse gebunne hawwe, heßt ma se hait noch di „Bäsebinner“. Di „Bäsebinner-Kerwe“ findt immer am Wocheend vor Chrischdi Himmelfaad schdatt.

Im Iwwerwald sescht ma zu-are Fischdebuzzl ''Hussmoug''. Der 1998 gegrindte Kannewalsveroi hot sisch dodenoch „Di Hussmouge“ genannd.

== Quelle ==
=== Lidaradur ===
Joachim Jänsch: 625 Jahre Aschbach im Odenwald: 1369 – 1994. Beiträge zur Geschichte und Kultur des Überwaldes, Bånd 2, 1994

=== Indernedsaide ===
* [http://www.aschbach-odw.de Indernetpräsenz vun Aschbach]
* [http://www.mgv-aschbach.de/aschbach/ortschronik.php Aschbacher Ortschronik vum Männergsangveroi „Harmonie“ 1882]
* Hischdoarisches Ortslexikon vum Låndesgschischdlische Informaziunssyschdem Hesse: [http://www.lagis-hessen.de/de/subjects/idrec/sn/ol/id/13048 Aschbach], [http://www.lagis-hessen.de/de/subjects/idrec/sn/ol/id/13173 Därr-Ellebach]

=== Änzlnochwais ===
<references>

[[Kategorie:Pälzer un Kurpälzer Orde]]
[[de:Aschbach (Wald-Michelbach)]]
