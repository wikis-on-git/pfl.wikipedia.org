[[Datei:Homburg Beeden Kirche.jpg|thumb|left|Die Evangelisch Kerch Beede]]
'''Beede''' is e Schdaddeel vun [[Humborch]] im [[Saaland]] un had schtigga 3.065 Inwohner. Das Dorf laid an de [[Blies]] un is va sei Nadurschudzgebiede [[Beeder Brinnche]] un [[Hellegrabe]], wo`s Schdorch un aneres Viehzeich gebt, bekannd.

==Geschichd==
Im Johr 1212 is erschdmols e Kerch in Beede erwähnd wor. Die  em heiliche Remichius geweihd Kerch war bis 1299 die Parrkerch far Humborch und is uner em Patdonad vum [[Kloschda Werschwiller]] geschdann. Die als „Beeder Turm“ bekannde Turmruin sdammd vum frihgodische Kercheturm, der im 14. Jahrhunert erbaud wor is. Er is es äldeschde Bauwerg vun de Schdad Humborch. Im 17. Jahrhunert is die Kerch im Dreißichjähriche Kriech zersderd wor.

== Naherholungsgebiede „Beeder Brinnche“ un „Hellegrawe“ == 
Es Naherholungsgebied „Beeder Brinnche“ med e paar Weihere, de Quell „Beeder Brinnche“,  Aussichdspavilljong und Fischteichanlache leid an de Blies am siedliche Dorfrand. E ganzie Zeid lang konnd sich Beede brischde, die enziche Schderch im Saaland zu beherberche. Das Schdorchenest vum freilewende Weißschdorchepaa is newe de Fischerhitt. In de Summermonade kann die Uffzuchd vum Schdorchenachwuchs haudnah beowachd were.

Hiner em Schpordplaz Richdung [[Zollbahnhof Humborch]] befind sich es Nadurschudzgebied Hellegrawe med em Felsebrunne. Do lebd seid 2005 e kleenie Herd [[Heckrinner]] un [[Wasserbiffel]] un seid 2010 e Herd med [[Konik]]-Wildperde. Seid einicher Zeid briede a dord [[Weißschderch]] sowie [[Nilgäns]], [[Grogäns]], [[Graureier]] un noch annere [[Wasservochel]]ade. 

<gallery Ordsansichde>
Datei:Beeder_Turm.JPG|Beeder Turm: Chorturm vun de ehemalich gotisch Kerch in Beede
Datei:Beeder Brünchen02.JPG|Es Beeder Brinnche
Datei:Beeder Fischweiher mit Fischerhütte.JPG|De Fischweier mt de Fischerhidd
Datei:Storchennest am Fischweiher.JPG|Es Schdorcheneschd am Fischweier
Datei:Bliesaue_Beeden.jpeg|Nadurschudzgebied Hellengrabe in de Bliesau zwische [[Limbach]] und Beede
</gallery>

[[de:Beeden]]
