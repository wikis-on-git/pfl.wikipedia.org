[[Datei:Beton angeschliffen.jpg|miniatur|250px|Poliade Queaschnidd dorch Bedong]]
'''Bedong''' is ä Gemisch aus Zemend, Sand, Kies un Wassa. Bedong is Hard un schbröde, mid Armierunge aus Schahl odda Fasere wäda belaschdbaa. Värwändung finda im Hoch- un Diefbau als draachendes Däähl, awwa aach fär Außefläsche. Wassafäschde Bedong wärd sogaa im Schiffsbau ingsädzd.

== Heaschdellung ==
Zemend - ä iwwabrennd (gsindad) Mischung aus gemohle Kalkschdää, Ton, Sand un Aiseärz, duud mid Wassa zamme Calciumsilikathydrate bilde, unleeslische un stabile Vabindunge, Krischdallnoodle, die wu sich innenonna vazahne. Doodorch wärn die Zwischerääm zwische däm Kies - es konn aach Bruchschdää soi orra Bedongbruch - un däm Sand ausgfilld un die Dääl feschd midenonna vabunne. Zemend un folchlisch aach Bedong binde also hydraulisch ab un ned - wie bai Kalk - doch Ufnohm vun Gase (CO<sub>2</sub>). Wassa muß mär also soviel zufieche, wie daß fär die Reagzion gebraachd wärd, un noch soviel mea, wie färs Mische un beaawaide needich is. Die zwäd Wassameng wärd wirra abgschiede, des mächd ään Dääl vum Schwund aus, än onnan ändschdehd doodorch, daß die fäddich Noodle weenscha Plaz braache als wie es Mehl un es Wassa.

== Gebrauch un Aarde vun Bedong ==
Bedong is hoch Druggfeschd, awwa weenisch zuuchfeschd. Desdeweje wärda es mehrschd mid Schdahl armiad. Donn nämme des Schdahl die Zuuch- unde Bedong die Druggbelaschdunge uff. 

Nuch schdärga issa als Sbannbedong, wonn die Armiarung unna änare Voaschbannung schdeje duud - des wärd zum Baischbiel fär Brigge oigsedzd.

Ohne Bewehrung konn märn fär Fassade- orra Gaadewechbladde nämme - gschliffe un poliad siehda sea guud aus, wonna mid Kies gemachd is un die Owwafläch fraigschbield wärd noom Ooschdaife un voam Ärhärde, laafd mär uf dänne oigegoßne runde Kieselschdää.

Je noo de Zuschlääch, also däm, wo mär sunschd noch unnamischde duud, konn de Bedong aach vollschdännich wassadichd wärn, donn aischnda sich ned när fär Schwimmbegge, sunnan sogaa fär Boode. Doodebai wärd die Bewehrung oigebrung wie Kiel un Schbande vunärem Schiff un donn mid rundumlaafndm Schdahl zammegschniad. Die Gußform schnaid mär donn aus Schdyropoablegge, wail mär die bsunnaschd laichd forme konn - die wärn aach gärn fär Skulbduureguß oigsedzd - un lehd se fär ä gladdi Owwafläsch mid Folie aus. De Voadääl is die ääfach Handhawung un doß mär nodfalls uf See mid Unnawassabedong repariere konn, de Noodääl is die Schdarrhaid vum Rump, där eklatande Mangel on Elasdizidäd.

== Lideradur ==
* Kind-Barkauskas, Kauhsen, Polónyi, Brandt: ''Beton Atlas.'' Verlag Bau+Technik, ISBN 978-3-7640-0340-1. 
* Christoph Hackelsberger: ''Beton. Stein der Weisen? Nachdenken über einen Baustoff.'' Vieweg-Verlag, 1988, ISBN 3-528-08779-X.
* Peter Grübl, Helmut Weigler, Sieghart Karl: ''Beton – Arten, Herstellung, Eigenschaften.'' Ernst & Sohn 2001, ISBN 978-3-433-01340-3.
* Konrad Zilch, Gerhard Zehetmaier: ''Bemessung im konstruktiven Betonbau.'' Springer Berlin, August  2009, ISBN 978-3-540-70637-3.
* Bernhard Wietek: ''Stahlfaserbeton.'' Verlag Vieweg+Teubner, 2.Auflage 2010, ISBN 978-3-8348-0872-1.

== Weblinks ==
{{Commonscat|Concrete|Bedong}}
{{Commonscat|Concrete buildings|Bedonghaisa}}
* [http://www.heidelbergcement.com/NR/rdonlyres/9267E608-A216-4CBE-97CD-50185881516B/0/BTD_jan2009.pdf Informadzion zu bedongtechnische Daade], pdf-Download (3,13 MB)
* http://www.vdz-online.de/568.html – Märkblädda vum Informadzionszendrum Bedong/Zemend zu vaschiedne Theme iwwa Begong
* http://www.beton.org – Gemoisam Informadzionssaid vunde Zemend- und Bedonginduschdrie
* http://www.transportbeton.org – Bundesverband der Deutschen Transportbetonindustrie e. V.



[[Kategorie:Wärgschdoff]]

[[ar:خرسانة]]
[[bg:Бетон]]
[[bn:কংক্রিট]]
[[bs:Beton]]
[[ca:Formigó]]
[[cs:Beton]]
[[da:Beton]]
[[de:Beton]]
[[en:Concrete]]
[[eo:Betono]]
[[es:Hormigón]]
[[et:Betoon]]
[[eu:Hormigoi]]
[[fa:بتن]]
[[fi:Betoni]]
[[fr:Béton]]
[[ga:Coincréit]]
[[gd:Cruadhtan]]
[[gl:Formigón]]
[[he:בטון]]
[[hi:कंक्रीट]]
[[hr:Beton]]
[[hu:Beton]]
[[id:Beton]]
[[io:Betono]]
[[is:Steinsteypa]]
[[it:Calcestruzzo]]
[[ja:コンクリート]]
[[jv:Beton]]
[[ka:ბეტონი]]
[[kn:ಕಾಂಕ್ರೀಟ್]]
[[ko:콘크리트]]
[[ku:Beton]]
[[la:Concretum]]
[[lt:Betonas]]
[[lv:Betons]]
[[mn:Бетон]]
[[ms:Konkrit]]
[[nl:Beton]]
[[nn:Betong]]
[[no:Betong]]
[[pl:Beton]]
[[ps:ګاګره]]
[[pt:Concreto]]
[[qu:Urmiyun]]
[[ro:Beton]]
[[ru:Бетон]]
[[rue:Бетон]]
[[sh:Beton]]
[[simple:Concrete]]
[[sk:Betón]]
[[sl:Beton]]
[[sr:Бетон]]
[[sv:Betong]]
[[ta:பைஞ்சுதை]]
[[te:కాంక్రీటు]]
[[th:คอนกรีต]]
[[tl:Kongkreto]]
[[tr:Beton]]
[[uk:Бетон]]
[[vec:Concreto]]
[[vi:Bê tông]]
[[zh:混凝土]]
[[zh-yue:石屎]]
