Die [[Bioloschie|Bioloschie]] is die Wissenschaft, die sich mim Lebendische befasst. Des Word setzt sisch aus zwo Worde zusamme die ausm [[Grieschisch|Grieschisch]]e stamme bios = Lewwe und logos = Lehre, werdlisch also die Lehr vum Lewe.

Innerhalb der Bioloschie gibt es Vielzahl vun Fachgebiede. Weil ma frieher de Bereisch des Lebedische in [[Planze|Planze]] un [[Dier|Dier]]e oingedeelt hot, gibts immer noch die Unnerscheidung vun [[Botanik|Botanik]] als Wissenschaft vun de Planze und [[Zoologie|Zoologie]] als [[Wissenschaft|Wissenschaft]] vun de Diere. Da ma inzwische wes, dass es noch [[Kleenschdlewwewese|Kleenschdlewwewese]] gibt, vun denne einische ach wedder in Schema Planze noch Diere passe, befasst sich mit denne die [[Mikrobiologie|Mikrobiologie]].

Dannewe gibts iwwergreifende Fachgebiede wie  
*die [[Taxonomie|Taxonomie]], die sisch mit den Bestimmung der Arde vun Lewwewese un ihr Verwandschaft unnerernanner befasst,
*die [[Genedik|Genedik]], die sisch mit de [[Erbanlach|Erbanlach]]e, ihrer Funktionsweise und Weiderendwicklung befasst,
*[[Biochemie|Biochemie]], die sisch mit de chemische Vorgäng in Lewwewese befasst,
*die [[Biophysik|Biophysik]], die [[physik|physik]]alische Messunge zur Beschreiwwung vun Lewwewese befasst,
*die [[Physiologie|Physiologie]] die sich mit de grundleschende Prozesse in Lewwewese befasst,
*die [[Bioinformadik|Bioinformadik]], die guckt inwieweid ma [[Compjuder|Compjuder]] zur Anayse vun Lewwewese nitze kann,
*die [[Ökologie|Ökologie]] befasst sisch mit de Wechselwirkung der Lewwensforme unnerenanner un mit de unelewwte [[Umweld|Umweld]],
*die [[Entwicklungsbiologie|Entwicklungsbiologie]] befassd sisch mim wachse und endfalde enzelner Lewwewese,
*die [[Evolutionslehr|Evolutionslehr]] mit de Entstehung der Arde un vum Lewwe iwwerhaupt,
*[[Paläontologie|Paläontologie]] befassd sisch mit de Lewwensforme uf de Erd seid de Entstehung vum Lewwe.

Fer faschd alle Gruppe vun Lewwewese gibts a Teilwissenschafde, so unersucht
*die [[Virologie|Virologie]] die [[Viurs|Vire]],
*die [[Mykologie|Mykologie]] die [[Pilz|Pilz]]e,
*die [[Entomologie|Entomologie]] die [[Insekde|Insekde]].
*die [[Anthropologie|Anthropologie]] die Mensche usw.

Diese Teilwissebschafde telen sich oft widder in weidere Teilwissenschafde, so gibts innerhalb des Insekdeforscher, also Entomologe
* die [[Apidologie|Apidologie]], wu [[Biene|Biene]] erforschd,
* die [[Koleopterologie|Koleopterologie]], die sisch mit Keffer befaßt,
* die [[Lepidopterologie|Lepidopterologie]], wu [[Falder|Falder]] un [[Schmedderlinge|Schmedderlinge]] erforschd,
* die [[Myrmekologie|Myrmekologie]], die Wissenschaft der [[Amese|Amese]]forscher
* die [[Odonatologie|Odonatologie]], zur Erforschung vun [[Libelle|Libelle]]

A wischdische Teilfunktione und Organsysteme innerhalb vun Lewwewese wern vun eischene Telwissenschafde unnersuchd. So unnersuchd die
*[[Immunologie|Immunologie]] die Abwehrfunktione von Orgonisme gesche oidringende Fremdlewwewese und Fremdsubstanze
*die [[Neurobiologie|Neurobiologie]] mid dem [[Nervesystem|Nervesystem]] usw.

<onlyinclude>{| border="1" cellpadding="5" cellspacing="2" style="border:1px solid {{{Rand|#oocc33}}}; background-color:{{{Hintergrund|#FFFFFF}}};  margin-bottom:0.4em; margin-left:auto; margin-right:auto; width:{{{Breite|100%}}}"
|-
| style="font-size: 95%; text-align:{{{Textausrichtung|left}}}" |
{{{1|}}}Die Rischdischkaid vun däm Ardiggl do is im Januar 2010 dorsch Vaglääsch mid onnäre Wiggipedias un - wu needisch - midde dord óógäwwene Quelle nóógwiese worn.
|}</onlyinclude>


[[Category:Bioloschie]]
[[Category:Ardiggl|Bioloschie]]
