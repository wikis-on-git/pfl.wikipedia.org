[[Image:Blumepeter.jpg|thumb|right|130px|De Blumepeter]]

De Bloomaulorde is die höggschd Auszaischnung, die in [[Monnem|Mannem]] fagewwe werd. Se hot ihrn Name nochm ''Mannemer Bloomaul'' (hochdeutsch: "Mannheimer Blaumaul"), ännra Dialektbezeischnung vier "eschde" Mannemer, die wies Mannemer Orgianal [[Blumepeter|Blumepeter]], die urschbrünglisch [[Pälzisch|Kurpälza Mundart]] babblen duhn.

== Gschischd ==

De Rainer vun Schilling hot 1970 den Bloomaulorde gschdiffded. Als Vorsitznda vun äm draiköpfische Gremium wara bis zu soim Tod im Dezemba 2007 ach bei de Auswahl vun de Braisdräga bedeilischd.

Jedes Johr rufd de Vorsitznde zwee waidare Jurore aus de Mannemer Bürgaschaft unn/oda Fasnachtsszene unn einischd sich mündlisch nach üwwaliefada Tradizion.

== Brais ==

Als Bloomaulsorde diendn Abguss vunare Brohseskulbdur des Mannemer Bildhauas Gerd Dehof. Die Figur zaigtn dursch die Bäh guggende "Blumepeter", wiam Bedrachda den Po hieschdregge duht. Der Endwurf endschdand zur Schdifdung vun em Brunne dursch den [[Mannemer Morgen|Mannemer Morgen]] im Johr 1966, iss awwa vier den öffendlische Raum net zumutbar gwese. De Rainer vun Schilling hot awwa in dem fresche Endwurf die "Kurpälza Lebnsard" am beschde verwerglischd gsehn. Urschbrünglisch als Fasnachdsorde gedengt, werd die Auszaischnung haid durschaus ernschd gnumme, die Dräger wern bei offizielle Gelegnhaide in Mannem protokollarisch begriest.

== Braisdräga ==

Die Auszaischnung werd an Persönlischkaden vergewwe, die Mannem uff tübbischi Aard unn Wais unn deswege unfawechslbar verdredn duhn; die Geehrden misse net in Mannem gebohre soi. Die Falaiung find währnd de Fastnachtszoit im [[Nationaltheater Mannheim|Nationaltheater]] schdadd <ref name="bloomaul">[http://www.mario-verena.de/bloomaul.htm Die Bloomäuler]: ''Das Bloomaulkapitel''</ref>.
{| width="100%"
| valign="top" |
* 1970: Franz Schmitt (†), Mannemer Original
* 1971: [[Anneliese Rothenberger|Anneliese Rothenberger]] (†), Opansängarin
* 1972: [[Heinz Haber|Heinz Haber]] (†), Astrofüsika
* 1973: [[Sepp Herberger|Sepp Herberger]] (†), Fußballbundesdrehna
* 1974: Carl Raddatz (†), Schauschbiela
* 1975: Hans Reschke (†), Mannemer Owwabürgameschda
* 1976: [[Joy Fleming|Joy Fleming]], Bluessängarin
* 1977: Paul Kunze (†), Kürschnermeschda
* 1978: Hans Reuther (†), Unnanemma
* 1979: [[Elsbeth Janda|Elsbeth Janda]] (†), Mundardaudorin unn Schauschbielarin
* 1980: Hans Maurer (†)
* 1981: Fips Rohr (†), Fußballa
* 1982: Pater Konstantin (†)
* 1983: Richard Grimminger, Begga
* 1984: Kurt Schneider (†), Sänga am Nationaltheater
* 1985: Horst Engelhardt, Unnanemma
* 1986: Willi Menz, Bolizeipräsident
* 1987: Walter Spagerer, Fußballa und Bolidiga (SPD)
* 1988: Rolf Schäfer, Metzgameschda
* 1989: Werner Knebel (†)
* 1990: Leo Pfanz-Sponagel, Bolidiga
| valign="top" |
* 1991: Bob Haag (†), Barkeeper
* 1992: Klaus Wendt, Sänga unn Scheffdisbonend am Nationaltheater
* 1993: Gerold Falter, Markthändla
* 1994: Joana, Liedamacharin
* 1995: Eugen Kettemann, Konditormeschda
* 1996: Wolf Kaiser, Bandleader
* 1997: Andreas Plattner, Arschidekt
* 1998: Peter Hofmann, Präsident vum Reidaveroi
* 1999: Ingeborg Nikitopoulos, Bolidigarin (FDP)
* 2000: Hansjörg Probst, Lokalhischtoriga
* 2001: Norbert Stier, Bolizischd
* 2002: Ulla Hofmann, Schornalischdin (FAZ)
* 2003: Hans Bichelmeier, Unnanemma
* 2004: Ulrich Dietz, Owwaschdaadsowald a. D. 
* 2005: Hans-Peter Schwöbel, Soziologieprofessa unn Dialekt-Experde
* 2006: Klaus van Ackern, Professa unn Dekoan vun de Medizinisch Fakultät
* 2007: Heinrich Graeff, Unnanemma
* 2008: Gabriela Badura, Schauschbielarin am Nationaltheater
* 2009: Peter Künzler, Unnanemma
* 2010: Karl Jung, katholischa Schdadtdekoan
|}

== Oinslnochwaise ==
<references />

[[Kategorie:Kuldur]]
[[Kategorie:Monnem]]

[[de:Bloomaulorden]]
[[fr:Bloomaulorden]]
