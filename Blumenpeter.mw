[[Datei:Blumepeter.jpg|thumb|right|130px|Des Blumepeter-Denkmol uff de Kapuzinaplonke in Mannem]]

De '''Blumepeter''' (ach ''Blumenpeter'', eigendlisch ''Peter Schäfer''; * 5. Abbril 1875 in [[Plonkschdadt]]; † 15. Juni 1940 in [[Wissloch]]) iss ä [[Monnem|Mannemer]] Original. Des warn arme Blumefakoifa, wella dursch die Mannemer Lokale gezoche iss.

== Lewe ==

Weila e Unnafungtion vun de Schilddrüs ghabbd hot, issa immer kleewügsisch unn leischd dabbisch gebliwwe. Deshalb issa nie in die Schuul gange unn hot schpäda ach nie än Beruf glernd. Vun sainare Tant issa dann als Blumefakoifa in die umliegende Lokale unn uff die Schdrooß gschickt worn, dassa wenigschdns ä bissel Geld hääm bringe duht. 

Donn issa 1919 erschd inne Oschdald in [[Weinem]] oigewiese worn unn dann 1929 nach [[Psychiatrisches Zentrum Nordbaden|Wissloch]] woa donn 1940 gstorbe iss. Sis net geklärt obba än Opfa vun dere sogenannde Aktion T4 vun de Nationalsozialischde worrn iss, oda oba an nadürlischde Ursache gschdorbe iss.

== Legende ==

De Blumepeter ghärd haid zu de Mannemer Originale. Ä Legende duht behaubde, dassa imma zu Schdreische uffgelegt gewese iss. Bis haid wärre Witz gerisse, mid ihm in de Haubdroll.

Des nach ihm benonnde ''Blumepeterfeschd'' find jährlisch mit Flohmarkd unn Essensverkauf für wohltätische Zwegge schdadd. Regelmäßisch werd vun de Lokalzeidung ä Schbendekampanje unna Mannemer Firme organisierd.

Seid 1970 werd in Mannem jedes Johr der [[Bloomaulorden|Bloomaulorde]] verliehe. Middlaweile die högschde bürgalische Auszaischnung Mannems unn werd immer im Rahme vunnare Vorführung im Nationaltheater faliehe.

Zu Ehre vum Blumepeter isse Brongsestatue gemacht worn, die jetzt uff de [[Kabuzinaplonke]] auffgeschdelld iss.

== Gschriwwenes ==

* Eberhard Reuß: ''Erinnerungen an den „Blumepeter“. Ein Mannheimer Schicksal''. Wunderhorn, Heidelberg 2007, ISBN 978-3-88423-276-7 (Erinnarunge an de Blumepeter. Än Mannemer Schiggsaal)

== Indanett ==
* [http://www.plankstadt-baden.de/html/geschichten.php?page=geschichten&mode=geschichtesolo&pg_nr=17 Biografie unne Foddo]

[[Kategorie:Monnem]]
[[Kategorie:Kuldur]]

[[de:Blumepeter]]
