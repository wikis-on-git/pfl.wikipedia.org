[[Image:Wappen Bruehl.png|thumb|right|Wabbe vun Brihl]]
'''Brihl''' is e Kaff mit vierzäh tausend Aiwohna im [[Rhoi-Negga-Grais|Rhai-Negga-Grais]] in [[Baade-Würddebärsch|Baade-Würddebärsch]]. S is ä Teil vun dea Metropolregion Rhai-Negga.


==Laag==
Brihl liegt im Nordweschte vun [[Baade-Würddebärsch]] diregt unna [[Monnem|Mannem]], dea Schdadd wo ah die maischde Laids vun Brihl schaffe gehe. Öschtlich neba Brihl liegt [[Schwetzinge|Schwetzinge]] und im Sihde liegt [[Ketsch|Ketsch]]. Brihl köhrt äne der wenige Gbiede links  vum Rhai vun [[Baade-Würddebärsch|Baade-Würddebärsch]], die [[Kollerinsel|Kollerinsel]]. Links neba Brihl fließt der Rhai lang un bei Brihl fliest ah der Leimbach in der Rhai nai. Brihl hat zwei Ordsdeile, ämol Brihl un ämol Rohrhof.

==Warum Briehl so heeßt wies heeßt==
Brihl hieß nädd schun imma Brihl, des hat sich gewandelt vun Bruowele üwa Bruwel zu Bruel dann zu Priel un schließlich zu Briel un dähm Mittelhochdäitschem Brühl. Brühl  määnt im Mittelhochdäitschen ä am Wasser gelegene Wies un kummt vum Keltische.

==Gschischd==
Brihl wurd erschtmals elfhunnärdsiebenefufzig inna Urkund erwähnt, damals natihrlisch näd als Briehl sunnern als Bruowele. Brihl hat frihja ofd die Landäshärre gwekschäld un wurd in Kriege oft verwüschdäd. So zum Baischpihl im Draisischjährische Krihg (1618-1648), im Holländische Krihg (1672–1679) un im Pälzsche Ärbfolgekrihg (1688–1697). Achzähhunnerddrei hadd dea Naboleon die [[Palz|Palz]] besetze lasse un während de Naboleonische Kriege in seim allgemeine Däitschlandnaiordne dih rechtsrhaische Gbihde vun dea [[Kurpalz|Kurpalz]] an [[Bade|Bade]] gäwwe und damit natihrlisch ahh Brihl.
Achzähhunnertachdesibzisch wurdä Brihl unn Rohrhof dann nach langm Dischbudiere zammegschlosse.

== Indanedd ==
*[http://bruehl-baden.de Houmpeidsch vun Brihl]



[[Kategorie:Pälzer un Kurpälzer Orde|Brihl]]
