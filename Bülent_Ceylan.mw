[[Datei:0521 Bülent Ceylan.JPG|miniatur| ''Bülent Ceylan'' 2010]] 
De '''Bülent Ceylan''' (* 4. Januaa 1976) is en berihmde Kabaretischd un Komidiän aus [[Monnem]] in de [[Kurpalz (Reschion)|Kurpalz]]. Er isch de jingschd vun via Kinna.

== Leewe == 
[[Datei:Ceylan-buelent.JPG|miniatur|Werwung fa Bülent Ceylans DeVDe uff änere Monnema Strooßeboan]]
Soi Mudda is ä Daitschi un soin Vadda is'n Türk, weller 1958 als Gaschdarwoider in die Kurpalz kumme is. Bülent isch als kleenes Kind uff dea Friedrich-Ebert-Grundschul g'wesd bevorer uffs [[Ludwig-Frank-Gymnasium]] g'gange isch. Nochm Abidur hoda nochm Praggdigum bai äm Senda g'schafd un doan mitm Schdudium in Philosophie un Polidik oa'gfange, hods Schdudium awwa uffgewwe un oa'gfoange sich als Kinschdler zu verwirkliche. Saidem machdda Broggroam un ischa ofd im Fernseje uffg'dreede. 

De Bülent isch vahairaaded un isch 2007 Vadda vun ännere Tochda worre. Un er sezd sisch a bai de Monnema Eidshilf im Kinnahospiz Schterntaala oi un dud a was fa de Andie-Rassismus.<ref>[http://www.rheinneckarweb.de/regionales/kultur/detail/datum/2009/05/27/rassismus-laecherlich-machen-interview-mit-buelent-ceylan/ Indaviuu midm Bülent Ceylan im RhoiNeggaWeb]</ref>

== Shouw un Uffdridd ==
Im Joor 2001 hoda doan de „Bielefelder Kabarettpreis“ un 2002 a noch de Glääkunschdprais vun [[Bade-Wirddebersch]] g'wunne. 2009 hodda doan de „Daitsche Komidiprais“ als beschda Njuukoma g'wunne. Zuleschd hoda 2010 de Civis Medienpreis grischd.<ref>[http://www.civismedia.eu/index.php?id=43&L=0 Deutscher CIVIS Fernsehpreis 2010]</ref>

De Bülent babbeld bewusd [[kurpälsisch|Monnemarisch]] in saine Schouws. De Ceylan nimmd in soim Brogroam B'zuuch uff soin tirgische Hinnagrund, de Daitsch-Tirk un de Unaschied zwische de Türke un de Daitsche vorallem dene vun Monnem. Des driggd a aa in de Tidl vun soine Schouws aus wie zum Baischbiel ''halb getürkt'', ''Kebabbel net'', ''Döner For One'' oda ''Ganz schön turbülent!'' Er hod awa a schun im Film midg'machd un de „Schürke“ in „Das Baby mit dem Goldzahn“ g'schbield.

De Bülent isch a schun in Feanseeserie uffg'dreede. Ma hotn mol in de Serie „Hausmeister Krause“ un „Bewegte Männer“ seje kenne. A schunschd werd soi Broggroam imma wida im Feanseje ausg'sdraald mid hohe Oischaldqwoode. Im Februa 2011 werd de Bülent soi aischini Feanseeschouw, die „Die Bülent Ceylan Show“ hawwe.<ref>[http://www.mediabolo.de/german/zuschauer/aktuelle_projekte/index.html?AKTION=INFOSND&ID=123 Die Bülent Ceylan Show]</ref>

=== DVD ===
* ''Halb getürkt'', Köln : WortArt, 2006
* Bülent Ceylan - ''live'', Mannheim,(18. September 2009)
* Bülent Ceylan - ''Ganz schön turbülent'' (22. Oktober 2010)

=== Audio-CD ===
* ''Produzier' mich net!'', 2000
* ''Döner for one'', Berlin: Blue Cat Print und Music, 2003   
* ''Halb getürkt'', Köln: WortArt, 2006   
* ''Kebabbel net'', 2008
* ''Ganz schön Turbülent'', 2010

== Websaide ==
* [http://www.buelent-ceylan.com Offiziell Websaid]

== Änselnoochwääs ==
<references />


[[Kategorie:Kinschtler]]

[[de:Bülent Ceylan]]
