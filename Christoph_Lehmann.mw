'''Christoph Lehmann''' (* [[1568]] in [[Finschderwalde]]; † [[20. Januar]] [[1638]]) war en daitsche [[Schriftschteller]] un [[Schtadtschraiwer]] in [[Schbaya|Schbaya]]. 

Soi Schbayra Chronik vun 1612, fer die er noch uf de komplette Aktenbeschtand vun de „Fraie Raichsschtadt“ Schbaya hot zurückgraife kenne, is e wischtisches Zaischnis net nur fer die Geschichd vun de Schtadt Schbaya, sondern vun de daitsche Schtadtgeschichd un a de Alltachsgeschischd vum Mittelalder iwwerhaupt. Zidiert werd se oft als '''Lehmannsche Chronik'''.

Er iwwerliefert getrailich die ständische Schdraideraie zwische Bärscherschaft un de [[Domimmunität]]. So heßt es dort: ''Es hat sich viel und lange Jahr unversöhnliche Widerwärtigkeiten zwischen der Burgerschaft unnd der Clerisey Gesind in der Statt verhalten. Derhalben König Rudolph in obberberührten Vertrag sonderlich verordnet / wie derselben Rhat zu schaffen seyn solt.'' 

Baim Schraiwe vun de Chronik stitzte er sich uf die Orischinalakte und ging insowait kridisch mit fabulierende Vorgänger um. Nach de Schpeyerer Chronik Wilhelm Eysengreins (1563) hät Bernhard von Clairvaux vor dem Madunnebild im Dom kniend, das [[Salve Regina]] gsunge, woruf des Mariebild vernehmbar Bernhards „''Erschainen als Gott willkumme''" bezaichnet het. Der Hailische awwer, iwwer die Stimm entsetzt, hät des Word des Aposchdels [[Paulus von Tarsus|Paulus]] zugerufen:
:„Mulier taceat in ecclesia!" („''Die Frau sull schwaische in de Kärsch!''")
Christoph Lehmann machte sich in sainere Chronicon vun de „freie Reichsstadt Speyer“ driwweer luschdisch, dass „''ein gemaltes Bild Teutsch oder Lateinisch geredt''" hawwe soll und waist druf hi, dass die Legende erscht 300 Jahre nach dem angeblichen Eraignis ufgetaucht isch und dass die Zaitgenossen nix von dem angeblichen Wunner wussde. 

Als Kompilator schuf er 1630 des "Florilegium politicum. Politischer Blumengarten, Darinn außerlesene Politische Sentenz, Lehren, Regulen und Sprüchwörter [...] in locos communes zusammengetragen"

== Werkausgawe ==
* ''Chronica der Freien Reichs Stadt Speyer''. Erschd Ausgab. Rosen, Frankfort am Main 1612.
* ''Chronica der freyen Reichsstadt Speier''. Frankfort am Main 1698.

== Weblinks ==
* [http://de.wikiquote.org/wiki/Christoph_Lehmann Zidade vun Christoph Lehmann]
* [http://www.literaturport.de/index.php?id=26&no_cache=1&user_autorenlexikonfrontend_pi1%5Bal_aid%5D=1317&user_autorenlexikonfrontend_pi1%5Bal_opt%5D=1 Ointrach im Literaturport]
* [http://www.polygraphicum.de/Pfalz-Kurpfalz-Rheinpfalz.html Bilder vun baiden Ausgawwe der Chronica bai em Antiquar]
* [http://www.rheinfunken.de/geschichte.html Zwedder Artikel uf de Said des Carnevalsverains Rheinfunken Speyer vun Werner Schilling iwwer die Gschichd der Schpeyerer Fasenacht: Lehmanns Chronik verdankt ma des Wisse, das die Fassenacht in Schpeyer bereits im Jahr 1296 gfaiert worre is.]

[[Kategorie:Chronist]][[Kategorie:Schbaya]][[Kategorie:Pälzer Persenlischkeide]]

[[de:Christoph Lehmann (Schriftsteller)]]
