<!--- uff Schbaijmarisch --->
De '''Christoph Lehmann''' (* [[1568]] in [[Finsterwalde|Finschdawalde]]; † [[20. Janua]] [[1638]]) isch en daitsche [[Schriftsteller|Schrifdschdella]] un [[Stadtschreiber|Schdadschraiwa]] in [[Speyer|Schbaija]] oam [[Rhoi]] g'wesd.

== Lewe ==
Soi [[Speyerer Chronik|Schbaijmara Gronig]] vun 1612, fa die a noch uff de kombledde Agdenbeschdoand vun de „Fraie Raichsschtadt“ Schbaija hod zuriggraife kenne, isch ä wischdisches Zaischnis ned blos fa die G'schichd vun de Schdadt Schbaija, sondan a vun de daitsche Schdadtg'schichd un a iwwahaubd vun de Alldaachsg'schischd vum [[Mittelalter|iddlalda]]. Zidiad werdse ofd als ''Lehmannschi Gronig''. Er iwwaliefad g'drailisch die schdändische Schdraideraie zwische de Birscherschaft un de [[Domimmunität|Domimmunided]]. So heßd's dord 

:''Zidaad:'' „Es hat sich viel und lange Jahr unversöhnliche Widerwärtigkeiten zwischen der Burgerschaft und der Clerisey Gesind in der Statt verhalten. Derhalben König Rudolph in obberberührten Vertrag sonderlich verordnet / wie derselben Rhat zu schaffen seyn solt.“

Baim Schraiwe vun de Gronig hoda sisch uff Orischinalagde g'schdidzd un isch insowaid a gridisch mitde fabulierende Voagänga umgonge. Zum Baisbiel hed sich noch de Schbaijmara Gronig vum [[Wilhelm Eysengreins]] (1563) de [[Bernhard von Clairvaux]] voaem Madonnebild im [[Speyerer Dom|Dum]] g'knied un es [[Salve Regina]] gsunge, woruf des Mariebild vernehmba Bernhards 

:''Zidaad:'' „Erschainen als Gott willkumme.“

bezaichned hed. De Hailische awwer, iwwa die Stimm endsedzd, hed des Word vum Aposchdl [[Paulus von Tarsus|Paulus]] zug'rufe:

:''Zidaad:'' „Mulier taceat in ecclesia!" („Die Fra soll schwaische in de Kärsch!")

Christoph Lehmann hod sisch in sainere „Chronicon“ vun de „freie Reichsstadt Speyer“ driwweer luschdisch g'machd, dass 

''Zidaad:'' „ein gemaltes Bild Teutsch oder Lateinisch geredt" 

hawwe soll und waisd druf hie, dass die Legend erschd 300 Jahre nochem ongeblische Eraignis uffg'tauchd isch und dass die Zaitgenosse nix vonem ongeblische Wunner wussd hawen. Als [[Kompilator|Komblikadoa]] hoda 1630 es "[[Florilegium politicum]]. Politischer Blumengarten, Darinn außerlesene Politische Sentenz, Lehren, Regulen und Sprüchwörter [...] in locos communes zusammengetragen" g'schriwwe. 

== Wergausgawe ==
* ''Chronica der Freien Reichs Stadt Speyer''. Erschd Ausgab. Rosen, Frankfort am Main 1612.
* ''Chronica der freyen Reichsstadt Speier''. Frankfort am Main 1698.

== Websaide ==
* [http://de.wikiquote.org/wiki/Christoph_Lehmann Wikiquote: Zidade vun Christoph Lehmann]

* [http://archiv.twoday.net/stories/5765568/ Nochwais de digidalisierde Ausgawe vun de Schbaijmara Gronig]
* [http://www.literaturport.de/index.php?id=26&no_cache=1&user_autorenlexikonfrontend_pi1%5Bal_aid%5D=1317&user_autorenlexikonfrontend_pi1%5Bal_opt%5D=1 Ointrach im Literaturport]

[[Kategorie:Chronist]]
[[Kategorie:Schbaya]]
[[Kategorie:Pälzer Persenlischkeide]]

[[de:Christoph Lehmann (Schriftsteller)]]
