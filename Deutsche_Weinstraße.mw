[[Datei:Deutsche-Weinstrasse.svg|thumb|130px|right|Logo vun de Woischdroß]]
[[Datei:Karte vom Weinbaugebiet Pfalz.png|thumb|200px|right|Laach vun de Woistrooß]]
Die '''Daitsch Woischdrooß''' is e Turischdeschdrooß, wu an de B&nbsp;271 un de B&nbsp;38 anne fiehrt. Am „Haus der Deutschen Weinstraße“ in [[Bockenheim|Bockrem]] fangt se im Norde a un zied sich endlong vun de [[Haad]] dorsch die [[Weinberg|Wingäd]] zum "Woidoa" hinner [[Schweische|Schweige]] im Siede, wuse nooch rund 85&nbsp;km vor de franzeesisch Grenz uffheerd. Die ''Daitsch Woischdrooß'' gebts seit 1935 unnes is dodemit die äldscht Woischdroos in [[Deutschland|Daitschland]].

== Gschichd ==
Oogfange hods zwischem [[Erster Weltkrieg|erschde]] de [[Zweiter Weltkrieg|zwede Weldgriesch]]. Bis 1930 hen mer den Huddl ghad midde fronzeesisch Bsadzung und dene Reschdrigzione vum [[Versaijer Vadroch]]: Die [[Frankreich|Franzoose]] hen unsern [[Wein|Woi]] ned gewelld un ins freii Raichgebied hen mer ned verkaafe gederfd. Do hen se donn 1935 die großaadisch Idee mid unserne Woischdrooß ghed. Mid derre ihr Oirischdung hod mer ohne daßs daia geworn wäa, mea Durischde ologge un mea Woi vakaafe gekennd. Mer hod ääfach ner die Schdroße midde mehrschde Woiderfer endlong vun de Haad zammegfaßd un umbenennd. Om 10. 10. 1935 hen se donn Besichdischung gemeschd un glai diregd augebessad, wu di Schdroß schlechd waa (doch, des gaabs wäglisch!) un om 19. 10 hod donn de Gaulaida Birgl (Josef Bürckel) die Woischdroß ine'rm Feschdagd in [[Bad Dürkheim|Derkm]] faialisch eröffnet:

<blockquote style="border: 0px; padding: 1em;">
''Er eröffnete am 19. Oktober 1935 die „Deutsche Weinstraße“ mit einer spektakulären Massenveranstaltung in Bad Dürkheim. ... Eingeordnet in einen kuriosen Kontext aus völkischer Erlösungsideologie, Nationalismus, pfälzischem Selbstbewusstsein und NS-Fremdenverkehrswerbung schuf Bürckel ein weithin ausstrahlendes Symbol des deutschen Weines. Der unmittelbare Werbeeffekt war zunächst gering, doch nach 1945 griff die deutsche Weinwerbung GmbH erfolgreich auf die Marke „Deutsche Weinstraße“ zurück.''<ref>Quelle: Bayerische Landeszentrale für politische Bildungsarbeit: Einsichten und Perspektiven - Bayerische Zeitschrift für Politik und Geschichte, 03/2009, - [http://www.km.bayern.de/blz/eup/02_06_themenheft/15.asp Online]
</ref></blockquote>

Die Ärdscha hen sich donn all umnenne gedäfd vun „... an der Haardt“ in „... an der Weinstraße“. Schun glai no däm ääschde Schbegdagl hodds'szwäd gewwe: Om negschde Daach, em Sundach, is im gonze Raisch des „Fest der Traube und des Weines“ gfaiad worn un do hen se glaimol ä Brobefaad mache gemißd mid närem Konwoi vun 300 Audos. 

Said Midde Achdscher wädde „Erlebnistag Deutsche Weinstraße“ gfaiad, wu die Schdroß achd Schdunne long fer Audos gschbäad is. Do kumme als 300 000 bis 400 000 Laid, s'measschde Durischde, wu sisch am ledschde Auguschdsundach zu Fuß, uff Inlainan odde uffm Droodesl uff de Woischdroß vagniesche. Do fließd de Woi in Schdreeme un so monschä gried gaaned mid, daß do aach nuch en onneres Kulduabrogramm lääfd.

== Londschafd un Glima ==
[[Datei:Deutsches-Weintor.jpg||thumb|150px|right|S'daitsche Woindoor]]
Die [[Vorderpfalz|vorderpälzisch]] Higgllandschafd, in weller die Woischdroß longgehd, liehd zwische de [[Rheinebene|Rhoiewene]] im Oschde un de Haad im Weschde. Am südliche End funn de „Deitsch Woischdroos“ schdehd an de Grenz zum [[Elsass]] seid 1936 dess „Daitsche Woitor“, am Nordend zu [[Rheinhessen|Rhoihesse]] hie seid 1995 das „Haus funn de Deitsch Woischdroos“. 

On de Woischdrooß häasch ä gonz schbezielles „Migroglima“, wie mers sunsch närschndwo uff de Weld find, mit iwwä 1800 Schdund Sunneschoi simmä schun faschd am [[Mittelmeer|Middlmeea]]! Ned ner, doßmer ausgedehnde [[Kastanien|Käschdewälla]] an de Haad hen, an de Woischdrooß wagse aach [[Mandelbaum|Moandlbääm]], [[Feige|Feische]], [[Kiwi]]s, [[Pinie]], [[Zypresse|Zybressen]], [[Palme]] un [[Banane]]n im Fraie - und unsern Mandlbliehd (die Bääm schdeen am Schdrooßerand) schun im Fäbrua / Mäaz is wäglisch ä gonz besunnärschdes Äraischnis un wäd in [[Gimmldinge|Gimmldinge]] mid när'm grooße Mandlbliehdefeschd gfaiad.

Daß des Glima aach en gonz großaadische Woi gedaije läßd, des braach mer aischndlisch aaned egschdra saache. Die aale Reema hen schun demid oogfange un haid hen mers zwädgreeßde Woioobaugebied noo Rhoihesse.

== Woi- un annern Feschd ==
Feschde wärns gonze Joar iwwa gfaiad. Do konn des när ä klää un uuvollschdännisch lischd soi. Mescha un agduella finnenas<ref>[http://www.pfalz.de/de/weinfeste-und-events Weinfeste und Events]</ref>

=== Woimesse ===
* ''Rendez-vous bei Kunschd & Woi'', [[Hambach]], Abril
* ''Diedesfelder Woimess'', [[Diedesfeld]], Abril
* ''Pälza Woi- und Sektmess'', [[Bad Dürkheim|Derkem]], Abril
* ''Forster Riesling und mehr'', [[Forst|Forschd]], Mai
* ''Rendez-vous bei Kunschd & Woi'', [[Waya]], Ogdoba

=== Woifeschdl ===
* ''Feschd vunde 100 Woi mid Prowe'', [[Kallstadt|Kallschdadt]], Abril
* ''Forschda Riesling un mea'', [[Forst|Forschd]], Mai
* ''Owwergässer Winzerkerwe'', [[Edekowe]], Frunlaischnam ff.
* ''Bursch- un Woifeschd'', [[Wachnm]], Juni
* ''Reweblidefeschd'', [[Kirchheim|Kärschm]], Juni
* ''Eselshaudfeschd'', [[Mußbach]], Juli
* ''Woifeschd'', [[Kirwaila]], Juli
* ''Woikärb'', [[Härxm]], Auguschd
* ''Woikärb'', [[Deidesheim|Daisem]], Auguschd
* ''Woifeschd mid Eselsmaagd am Sundach'', [[Äschbach]], Auguschd
* "Ärlebnisdaach" - achd Schdunne audofrai mid Kuldur un Woi - ledschde Sunndach im Auguschd
* ''[[Derkemer Worschdmaagd|Worschmagd]]'', [[Bad Dürkheim|Därkm]], zwädd un dritt Wucheänd im Sebdemba - es weldgreeschd Woifeschd
* ''Haiselscher'', es ''"Daitsche Woilesefeschdt"'' in [[Neustadt|Naischdadt]], midde Wahl vun de Daitsch Woikeenschin am zwädde Wucheänd - es Feschd is am ärschde un zwädde Wuchänd im Ogdoba
<!--
* '''', [[|]], 
* '''', [[|]], 
* '''', [[|]], 
* '''', [[|]], 
* '''', [[|]], 
* '''', [[|]], 
* '''', [[|]], 
* '''', [[|]], 
* '''',,
* '''',,
-->

== Annern Woischdrooße ==
Noodem grooße Ärfolsch vunde Woischdroos werd Begriff aach vun verschiedne Woibaugebiede im deitsche Schproochgebiet verwennd un unsa Woischdrooß hääßd jezad „Daitsch Woischdrooß“.

Newe de „Daitsch Woischdrooß“ gebts unner annrem aa:
* die „Badisch Woischdrooß“
* die „Wirrdeberger Woischdrooß“
* die „Säxisch Woischdrooß“
* die „Reemisch Woischdrooß“

In [[Österreich|Eestreisch]]:
* die „Schdairische Woischdrooß“
* die „Schilcher Woischdrooß“
* die „Woischdrooß entlang vun de Thermelinie von Mödling bis Leobersdorf“

In [[Italien|Idaalje]] gebts aa:
* die „Siedtiroler Woischdrooß“

== Websaide ==
{{Commons|Deutsche Weinstraße|Woischdrooß}}
* [http://www.pfalz.de Pfalzwein e.V.]
* [http://www.uni-protokolle.de/Lexikon/Haardt.html „uni-protokolle.de/Lexikon/Haardt“]
* [http://www.deutsche-weinstrasse.de/ Deutsche Weinstraße e. V.]
* [http://www.wein-wg.de/wwg/pfalz/ wein-wg]
* [http://www.pfalz.de/de/reisen-und-buchen/ferienregion-deutsche-weinstrasse Ferienregion Deutsche Weinstrasse]
* [http://www.pfalz.de/de/startseite/deutsche-weinstrasse-85-km-lebensfreude Wo die Luft einen Schwips hat]

== Äänzlnowais ==
<references />


<!-- Achdung!!! Däddo Degsd muß u-be-dingd suu schdeje blaiwe!!! 

    =======================================
  -- A r d i g g l z a m m e l e sch u n g --
    ======================================= -->

<!-- Weil es Thema vum moim Ardiggl "Woischdroß" mid dem do ("Deitsch Woischdroos") idendisch is, fian isch die zwää Ardiggle zamme. Un weil moi Ardiggel aus ääm Guß is un ner wenisch Beaarbaidunge hod un aach ner vun mia, loß isch dändo Ardiggl "Deitsch Woischdroos" schdeje und kobier mai Zaisch dohea.
Weil mer awwee in de Palz ner vun de Woischdroß schweddze duud - nDaiwwl wämär duun, do aach nuch ä "Deitsch" d'voa zhogge! - desdeweje wäd sischa mea no de "Woischdroß" gsuchd wärn als wie no de "Deitsch Woischdroos". Desdeweje werd aus moim scheene Ardiggl äschdemol ä "Waidalaidung". Ob mär schbeda nuch uff "Woischdrooß" vaschiewe solld, kemma schbeeda nuch dischbudiere... 


-- Versionsgeschichte --
-- ================== -- 

---- * (jetzert) (vorich)  00:48, 30. Dez 2009 Skipper Michael (Dischbediere | Baidräch) k (3.423 Bytes) (cat.korr.) (zerick)
     * (jetzert) (vorich) 00:16, 30. Dez 2009 Skipper Michael (Dischbediere | Baidräch) (3.363 Bytes) (nuche gää bißje mea) (zerick)
     * (jetzert) (vorich) 23:44, 29. Dez 2009 Skipper Michael (Dischbediere | Baidräch) (3.183 Bytes) (ä bißje ausgebaud) (zerick)
     * (jetzert) (vorich) 20:46, 26. Dez 2009 Skipper Michael (Dischbediere | Baidräch) (363 Bytes) (Said oogelehd) ----


Un fär doß mär när ään Ardiggl mid Woischdrooße hen, kimmd jezad aach nuch "Woischdroos" middezu:
  -- Versionsgeschichte -- 
     ================== 

vun "Woischdroos"

    * (jetzert) (vorich)  19:16, 30. Nov 2009 Melibokus (Dischbediere | Baidräch | sperre) (558 Bytes) (Zericksetze | zerick)
    * (jetzert) (vorich) 12:35, 6. Jul 2009 Holder (Dischbediere | Baidräch | sperre) (489 Bytes) (zerick)
    * (jetzert) (vorich) 12:35, 6. Jul 2009 Holder (Dischbediere | Baidräch | sperre) (486 Bytes) (zerick)
    * (jetzert) (vorich) 23:47, 1. Jul 2009 DerHexer (Dischbediere | Baidräch | sperre) k (499 Bytes) (moved Woischdroos to Woischdroos: To start a pfl.wp.) (zerick)
    * (jetzert) (vorich) 23:43, 1. Jul 2009 DerHexer (Dischbediere | Baidräch | sperre) k (499 Bytes) (6 revisions: Pages which were created on pdc.wp but are in pfl written.) (zerick)
    * (jetzert) (vorich) 11:43, 31. Mär 2009 Xqbot (Dischbediere | sperre) k (499 Bytes) (Bot: Gleenigkeete) (zerick)
    * (jetzert) (vorich) 17:43, 19. Few 2009 Xqbot (Dischbediere | sperre) k (498 Bytes) (robot Removing: de:Weinstraße) (zerick)
    * (jetzert) (vorich) 23:54, 13. Jul 2007 87.234.92.172 (Dischbediere | sperre) (517 Bytes) (das is een ganz vrückt spruch) (zerick)
    * (jetzert) (vorich) 18:51, 12. Jun 2006 PälzerBu (Dischbediere | Baidräch | sperre) (532 Bytes) (zerick)
    * (jetzert) (vorich) 18:51, 12. Jun 2006 PälzerBu (Dischbediere | Baidräch | sperre) (513 Bytes) (zerick)
    * (jetzert) (vorich) 18:50, 12. Jun 2006 PälzerBu (Dischbediere | Baidräch | sperre) (476 Bytes)

-->

[[Kategorie:Woischdroß|Woischdrooß]]
[[Kategorie:Woischdroß|Daitsch Woischdrooß]]
[[Kategorie:Palz un Kurpalz|Woischdrooß]]

[[ca:Ruta Alemanya del Vi]]
[[de:Deutsche Weinstraße]]
[[en:German Wine Route]]
[[es:Ruta del vino alemán]]
[[fr:Deutsche Weinstraße]]
[[it:Deutsche Weinstraße]]
[[pdc:Deitsch Woischdroos]]
[[pl:Deutsche Weinstraße]]
[[pt:Estrada do Vinho da Alemanha]]
[[ro:Drumul Vinului (Germania)]]
[[zh:德国葡萄酒之路]]
