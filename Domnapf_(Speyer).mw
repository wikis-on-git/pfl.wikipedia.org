<!--- Uff Schbaijmarisch --->
[[Image:SP Dom front entrance.jpg|thumb|De Dummschissel vorm Dum]]
Die '''Dummschissel''' schdeed vorm [[Dum]] in [[Schbaija]] in de [[Palz]] im Bundesloand [[Rhoilond-Palz]]. Die Schissel isch aus [[Soandstää]] un schdeed una Dengmoalschudz un es gejn uug'fea 1500 Lida Woi noi. Frija hodma die Schissel ima g'fild woan en naiije [[Bischoof]] g'weeld worre isch. 

== Inschrifd ==
Ma dengd dases die Dummschissel schun said 1294 hod. Wisse dud ma des awa vum Joor 1314, wus a schrifdlisch erwäänd wore isch. Said 1490 hota a ä Schrifd drumrum uff [[Ladainisch]] un 1972 isch än Messingring mid de Schrifd ernaiert wore. Do schdeed druff

''Quid velit haec, relegas, ut lanx cavus ille catinus; Dum novus antistes procerum comitante caterva – Urbem hanc intrat eques, huc Bacchi munera fundit; Virginis a templo cleri simul ecclesiarum – Terminus et limes, stat libertatis asylum; Et fit confugium, portus et ara reis. 1490''

Uff Schbaijmarisch ded da mo doan saache 

''"'Was soll doan des, werschd vielaischd denge, 'dea Napf do, die hohl Schissl do'. Alla, woann än naije Voaschdea<ref>Bischof</ref> mide soine oanere Wirdedräscha in die Schdad g'ridde kumn, doan duena do die Gaawe vum Bachus noi. Vunde Jungfraa iea Kersch<ref>de Dum</ref> awa a vun de Paffe<ref>aus g'seje</ref> isch die Schissl ä Grens, än Schuds un Blads va die Fraihaid. Un fa Oag'glaachde isches än Hafe un Aldaa, wuse hie kumme kennen.1490"''
<references />
Doan hods a noch ä Wabbe vum [[Bischdum Schbaya|Bischdum Schbaija]] mide Maria, de ''„Patrona Spirensis“''.

== Grensmarg un Kercheschuds ==
[[Datei:Domnapf Speyer.jpg|thumb|Die Dummschissel]]
Die Dummschissel isch ä Grensmakiarung zwische Kersch un Raisch, Domkabiddl un fraii Raichsschdad g'wesd. Schun imma un iwaral hod g'golde: wea sich in änäre Kersch flischde dud, is sischa - kän Schdadrad hed sich g'draud, äna aus ausnäre Kersch oda gaa vunäm Aldaa weghole z'losse. Uma hod aa kän oanere Scherge g'funne, wu des g'machd hed. Haid noch finen sich Eainarunge doodroa zum Baischbiel in [[Don Camillo un Peppone]] eweso wie im Kerscheasiel vun Auslända, wuma hod abschiewe wolle.

Hia awa, oande Dummschissel, wa noch ebbes goans onnares: dea isch ä Grens g'wesd, wie zwische Daitschlond unde Schwaiz. Die Schdad hodde naie Bischof abhole un b'glaide derfe, awa bloos bis oande Dummschissel, bis oan die Grens zwische Hochschdifd un fraii Raichsschdad, die Grenz zwische Bischofsreschd un Schdadreschd. Wen sisch do äna aus de Schdad bis zur Dummschissel, genaua g'sachd, uff die Kerschesaid vum Domnabf hod flichde kenne, hod nemme unna Schbaijara Reschd g'schdone, awa una Bischofsreschd un waa erschdemol sischa voa weldlischa Vafolschung.

== 950-Joa-Faija ==
Ooläßlich vunde Faian zum 950-jährische Domjubiläum is de Napp es ärschd mol in unsa Zaid wirra gfilld worrn, awwa ned diregd: mär hod ä Blasdigschaal enoigsedzd, die wu 1000 Lida fasse duud. Där Woi is ä Schbänd vun änäre Woibau-Gmäänd, die wu frija zum Hochschdifd ghead hod.

== Websaide ==
{{Commonscat|Domnapf Speyer|Schbaijmara Dummschissel}}
*[http://www.gottwein.de/SP_Inscr/SP06.htm Die Inschrifd uf de Dummschissel]
*[http://www.hasepieler.de/hapi/article.php?article=64 Die Dummschissel]

{{Coordinate |NS=49/19/02.27/N |EW=8/26/28.38/E |type=landmark |region=DE-RP}}

[[Kategorie:Schbaya]]

[[de:Domnapf]]
