{{Infobox Gemeinde in Deutschland
|Name              = Derrebach
|Wappen            = Wappen von Dörrenbach.png 
|lat_deg = 49 | lat_min = 05 | lat_sec = 27
|lon_deg = 07 | lon_min = 57 | lon_sec = 38
<!--|Breitengrad       = 49/05/27/N
|Längengrad        = 07/57/38/E -->
|Lageplan          = Dörrenbach in SÜW.svg
|Bundesland        = Rhoilond-Palz
|Landkreis         = Siedliche Woischdrooß
|Verbandsgemeinde  = Siedliche Woischdrooß
|Höhe              = 295 
|Fläche            = 10.14
|Einwohner         = 929
|PLZ               = 76889
|Vorwahl           = 06343
|Kfz               = SÜW (vorher: BZA)
|Gemeindeschlüssel = 07337019
|Adresse-Verband   = Königstraße 61<br />76887 Bad Bergzabern
|Website           = [http://www.doerrenbach.de/ www.doerrenbach.de]
|Bürgermeister     = Ralf Schmitt
|Bürgermeistertitel= Ortsbürgermeister
|Partei            = SPD
}}
'''Derrebach''' isch e glennes Dorf in Näh vunn [[Bärschzawere]], genaugenumm so ungefeer zwo Kilomeder ewegg an de siedliche [[Woischdrooß]]. 1992 odde se er dausendjehrisches Beschdehe gefeiert. Es lied imme Dahl, wode nimmie weiderfahre kannschd. Awwer duschde es Audo abstelle und geschde a bissje spazeere. Es is a arrisch schaenes Derfel, Die Hauptstroos hot viel alle Fachwerheiser unn es gibt e scheenes Renaisance Fachwerkrathaus, was mer gesieh hann solld. Dann gibts do aach noch e aldie Wehrkerch mit Mauerer drumerum, die e Simultankaerch is, werd also vun de Kadoligge wie vun der Prodeschdande sesamme genutzt. Far Fremde oder Leit, dies Derfel net kenne gibbds aach a Fierung dorch de Ort. Ums Derfel erum is alles voller Keschde. Im Herbscht falle desweje immer die Geelfiesler iwwe Derrebach her und dun Keschde sammele. De Hausberch vun Derrebach is de Schdeffelsberch. Der hot e Aussichtturm druff, kannsche die Trebbe hochlaafe und dann vun owwe runner gugge. Wenns Wedder gut is kammer ganz schaeh weit gugge, die Geelfiesler sogar, je nohdem wosse her sinn, bis haem. Newerm Schdeffelsberch is de Kolmere met ner kleene Kabell, en Kreuzgang und en klene Kalvarieberch. Dort sin jedes Johr an Vadderdach und a sunscht Wallfarde, es gibt a Goddesdienscht und was se Ess und se Dringe. Vorm Derfel leie die Wingerte, wie de Derrebacher Wonneberg, die jedes Johr a guder Wein hervorbringe. Wemmer dann aach genuch rumgeloff is kammer dann de Wein dann in ehm vun der Reschdaurands tringe oder gleich beim Winzer prowiere und dann ach mitnemme. Die Derrebacher, mer nennt se aach die Esel hann ere eigene Theaterverein, der an de Eselsbiehn iwwers Johr aach immer widder luschdische Stigger schpeelt, die mer sich angugge solld. Ma saacht ach es wär 's [[Dornreesel]] vun de [[Palz]]. Uff jede Fall werd jedes Johr a Dornreesel gekreent, was dann es Derfel iwwerall bresendeert und aach sunscht immer debei iss. Die Derrebacher feiere gere und das kennesse aach gut. An Fasching is immer was los, es gibt sogar a Umzuch, wie aach an de Derrebacher Kerb. Die Kerb is noch rischdisch original, met Kerweredd, so wies geheerd. Wischdisch se erwehne is aach noch es Feierwehrfeschdt, jedes Johr mit der Löllbacher zu gaschd. In de ledschde Johre is aach noch e Weihnachtmarkt dezukumm. Aach wenn den Nachtwechter gesung hot und die Leid solle schloofe gehe is dann noch lang net Ruh.

[[Kategorie:Pälzer un Kurpälzer Orde]]

[[de:Dörrenbach]]
[[en:Dörrenbach]]
[[eo:Dörrenbach (Palatinato)]]
[[nl:Dörrenbach]]
[[pt:Dörrenbach]]
[[ro:Dörrenbach]]
[[ru:Дёрренбах (Пфальц)]]
[[sr:Деренбах]]
[[vi:Dörrenbach]]
[[vo:Dörrenbach]]
[[war:Dörrenbach]]
