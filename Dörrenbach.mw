{{Infobox Gemeinde in Deutschland
|Name              = Derrebach
|Wappen            = Wappen von Dörrenbach.png 
|lat_deg = 49 | lat_min = 05 | lat_sec = 27
|lon_deg = 07 | lon_min = 57 | lon_sec = 38
<!--|Breitengrad       = 49/05/27/N
|Längengrad        = 07/57/38/E -->
|Lageplan          = Dörrenbach in SÜW.svg
|Bundesland        = Rhoilond-Palz
|Landkreis         = Siedliche Woischdrooß
|Verbandsgemeinde  = Siedliche Woischdrooß
|Höhe              = 295 
|Fläche            = 10.14
|Einwohner         = 929
|PLZ               = 76889
|Vorwahl           = 06343
|Kfz               = SÜW (vorher: BZA)
|Gemeindeschlüssel = 07337019
|Adresse-Verband   = Königstraße 61<br />76887 Bad Bergzabern
|Website           = [http://www.doerrenbach.de/ www.doerrenbach.de]
|Bürgermeister     = Ralf Schmitt
|Bürgermeistertitel= Ortsbürgermeister
|Partei            = SPD
}}
'''Derrebach''' isch e glennes Dorf in Näh vunn [[Bärschzawere]], genaugenumme so ugfeer zwä Kilomeder ewegg an de siedliche [[Woischdrooß]]. 1992 hän se er dausendjehrisches Beschdehe gfeiert. 

== Laach un Umgewung ==
Es liecht imme Dahl, wod nimmie weiderfahre kannschd. Awwer duschd dei Audo abstelle und geschd ä bissel spaziere. Es is a arrisch schaenes Derfel. Die Hauptstroos hat viel alde Fachwerheiser unn es gibt e scheenes Renaisance Fachwerkrathaus, was mer gesänne hawe solld. Dann gibts do aach noch ä aldie Wehrkerch mit Mauere drumerum, die ä Simultankaerch isch, werd also vun de Kadoligge wie vun de Prodeschdande zamme genutzt. Far Fremde oder Lait, dies Derfel nit kennen, gibbds aach a Fierung durch de Ort. Ums Derfel erum isch alles voller [[Keschde]]. Im Herbscht fallen desweche immer die Gäälfiesler iwwe Derrebach her und dun Keschde sammele. De Hausberch vun Derrebach is de Schdeffelsberch. Der hat ä Aussichtturm druff, kannsche die Trebbe hochlaafe und dann vun owwe runner gugge. Wenns Wedder gut is kammer ganz schaeh weit gugge, die Gäälfiesler sogar, je nohdem wosse her sinn, bis haem. Newerm Schdeffelsberch isch de Kolmere met ner kleene Kabell, äm Kreuzgang und än kläne Kalvariebärch. Dort sin jedes Johr an Vadderdach und a sunscht Wallfarde, es gibt ä Goddesdienscht und was zu Ässe und se Dringe. Vorm Derfel lichen die [[Wingert]], wie de Derrebacher Wonneberg, die jedes Johr än guder [Woi]] hervorbringe. Wemmer dann aach genuch rumgeloffe isch kammer dann de Wei in ähm vun dänne Reschdaurands tringe oder gleich beim Winzer prowiere und dann mitnemme. Die Derrebacher, ma nennd se aach die Esel hänn ern echene Theaderverein, der an de Eselsbiehn iwwers Johr immer widder luschdische Stigger schpieelt, die mer sich agugge solld. Ma saacht aach es wär 's [[Dornreesel]] vun de [[Palz (Reg.Bez.)|Palz]]. Uff jede Fall werd jedes Johr a Dornreesel gekreent, was dann es Derfel iwwerall bresendieert und aach sunscht immer debei isch. Die Derrebacher feiern gärn und gut. An de Derrebacher [[Kerwe|Kerb] gibds sogar a Umzuch. Die Kerb isch noch richdich original, mit Kerweredd, so wie sichs gheerd. Wichdich zu erwähne isch aach noch es Feierwehrfeschdt, jedes Johr mit der Löllbacher Dorschdlöscher zu gaschd. In de ledschde Johre isch aach noch e Weihnachtmarkt dezukumme. Do kammschde noch korz vor knabb Geschenge käfe. Viel Kurgäschd komme um sich met dem beschde Gliehwein zu kuriere um wirrer gsund se wärre. Aach wenn de Nachtwächter gsunge hat und die Leid sollen schloofe gehe, isch dann noch lang kää Ruh.

[[Kategorie:Pälzer un Kurpälzer Orde]]

[[de:Dörrenbach]]
[[en:Dörrenbach]]
[[eo:Dörrenbach (Palatinato)]]
[[nl:Dörrenbach]]
[[pt:Dörrenbach]]
[[ro:Dörrenbach]]
[[ru:Дёрренбах (Пфальц)]]
[[sr:Деренбах]]
[[vi:Dörrenbach]]
[[vo:Dörrenbach]]
[[war:Dörrenbach]]
