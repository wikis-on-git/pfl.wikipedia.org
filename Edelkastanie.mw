{| border="0" cellspacing="0" align="right" cellpadding="2" width="300" style="margin-left: 1em"
! align="center" bgcolor="lightgreen" colspan="2" | <big>Keschdebååm</big>
|-
| align="center" colspan="2" | [[Datei:Edelkastanie (Castanea sativa) 1.jpg|250px]]<br /><small>Keschdebååm</small>
|-
! align="center" bgcolor="lightgreen" colspan="2" | Syschdematik
|-
|  || Asteride
|-
|  || Euasteride I
|-
| ''Unnerklass:'' || [[Roseähnlische]] (''Rosidae'')
|-
| ''Ordnung:'' || Bucheardische (Fagales)
|-
| ''Familje:'' || Buchegewächse (Fagaceae)
|-
| ''Unneramilje:'' || Aischeähnlische (Quercoideae)
|-
| ''Gaddung:'' || Keschdebääm (Castanea)
|-
! align="center" bgcolor="lightgreen" colspan="2" | Biologischi Nomenklatur
|-
| colspan="2" align="center" | '''''Keschdebååm'''''
<small>Mill.</small>
|}

In '''Keschdebååm''' (''Castanea sativa'')  is en Bååm, wu eßbare Frischde, di [[Keschde]], träscht un in [[Daitschlond|Daitschlond]] vor allem zwische m [[Odewald]] un da [[Mosl]] vorkummt.

== Kennzaische ==

Di Keschdebääm sin laababwerfende Bääm, wu bis zu 25, in seldene Fäll aa 35 Meder hoch werre kënne. E hoches Alder kënne se erraische, oft bis zu 600 Johr, månschmol sogaa 1000 Johr. In Middel[[europa]] werre se normalerwais kaum älder wie 200. S gibt mitunner stattlische Exemplare mit eme enorme Ståmmunfång. Di Bääm hawwe e wait ausgebraidede Kron. Äldere Bääm sin in viele Fäll hohl.

== Bliede ==
[[Image:Castanea sativa 20050703 433.jpg|thumb|right|Keschdebliede an eme Baam in Hambach]]

Di Kätzsche genånnde, geele Bliedeständ sin schmal un 20 bis 25 Zendimeder lang, ähnlisch wie Paifebutzer sehe se aus. Ende Juni Aafang Juli erschaine se. Um die Zait sin dann viele Häng uf baide Saide vun da [[Rhoi]]ewene, vor allem in eme bschdimmde Heheberaisch, vun de Keschdebliede geel gfärbt.

Alle Bliedeschdänd wachse uf de naie, eujährische Trieb. Di Keschdebääm sin ''monözoisch'', des heeßd, di männlische un di waiblische Bliede sin getrennt, hogge awwer uf m selwe Bååm. S gibt Bliedeständ wu nur männlische Bliede hawwe. Die wachse aus Blattachsle im mittlere Dail vum Trieb. Di zweegschleschtlische Bliedeständ hogge an de Spitze vun de Trieb. Selle Bliedeständ beschdehe am Grund aus waiblische un waider owwe aus männlische Bliede. Damit sisch en Baam net selwer beschdaibt, bliehe se nochenånner, verschiedene Bääm bliehe awwer versetzt zuenånner.

Intressand is, daß di Keschdebliede sowohl vum Wind, als aa vun [[Insekte|Insekde]] beschdaibt werre kënne. Des waißt druf hie, daß di Keschdebääm grad dabai sin, sisch vun are insekde- zu are windbestaibde Art zu entwickle. Bai droggenem Wedder ïwwerwiegt die Beschdaiwung dursch de Wind. Bai faischde Widderungsverhältnisse werre di Polle klebrischer un kënne besser vun Insekde ïwwertrare werre. <ref>http://www.waldwissen.net/themen/waldoekologie/pflanzenoekologie/wsl_bluetenphaenologie_kastanie_DE</ref>

== Frischde ==
[[Image:Castanea sativa 002.jpg|thumb|right|Frischde am Baam]]
[[Image:Chestnuts02.jpg|thumb|right|Keschde]]

Di Frischde hogge zu mehrere zåmme in are ajg stachlische Hill, ähnlisch wie en Iggl. Im Herbst kenne se gsåmmelt werre. Di raife braune Keschde kå ma reeschde odder in Salzwasser koche. Vorm Koche werd di Schal kraizwais eugschnidde, daß se net blatze.

== Syschdematik ==
Di nägschde Verwåndte unner de euhaimische Bääm sin di [[Aische|Aische]], wu zur selwe Unnerfamilie ghere. Di Kaschdanjebääm sin net mit de Keschdebääm verwåndt, aa we ma des vun de hochdaitsche Nåme un vum Aussehe vun de Frischde her denke kënnt. Selle ghere zu are gånz ånnere Ordnung.

== Bedaidung vun de Keschdebääm in da Låndschaft ==
[[Image:Wappen landau land.jpg|upright|thumb|right|E silwerni Keschd im Wabbe vun da Verbandsgemaind Landau-Land]]
[[File:Blason de la ville de Châtenois (67).svg|thumb|upright|right|Wabbe vun Keschdeholz mit eme Keschdebaam]]


Schun uf da Stadtååsischd vun [[Haidlbärsch|Haidelberg]] vum [[Sebastian Münster|Sebastian Münster]] vun ugfähr 1553 is am Hång vum Gaisbäjg owwerhalb vun da Stadt e Schdell mit de Worde „Castaneae Kestenbaüm“ bezaischend. Zu derre Zait misse also dort schun viel Keschdebääm gsdånne soi. Äänzelne Keschdebääm ware so bedaidend, daß se ihre Schbure bis hait in Flurnåme hinnerlosse hawwe, wie zum Baisbiel da Hohle Keschdebååm am Saddel zwischem Kënischschduhl un em Auerhåhnekopf siedëschdlisch vun Haidlbäjg. Des [[Hambacha Schloß|Hambacher Schloß]] wärd aa Keschdeburg genånnt. Des Dorf [[Keschteholz|Keschdeholz]] (Châtenois) im Elsaß hot soin Nåme vun de Keschdebääm un hot äner als Wabbe.

Äänzelne Keschdebääm kënne e hoches Alder un in enorme Schdåmmumfang erraische. Da äldschde Keschdebååm vun Daitschland, da „Dicke Keschdebaam“, steht in [[Dannefels|Dannefels]] (Dunnersbäjgkrais) im Ort mit eme Ståmmumfang vun 8,60 Meder. Soi Alder ligt gschätzt zwische 600 un 650 Johr.

Da Pälzer Keschdeweg is en Wanderweg, wu vun [[Hääschde|Hääschde]] noch [[Naischdadt|Naistadt]] 54 km wait durschs Keschegebiet fiehrt.

== Netzsaide ==


http://www.upi-institut.de/_handschuhsheim/esskastanien.htm

http://www.waldwissen.net/dossier/wsl_dossier_kastanien_DE

http://www.keschdeweg.de

[http://www.dlr.rlp.de/Internet/global/themen.nsf/se_quick/B2CAA432E07030ACC1256F38004891AD?OpenDocument Informatione ïwwer Keschde vun da Gadeakademie Rheuland-Palz]

== Oinzlnochwais ==

<references/> 

[[Kategorie:Butonik|Keschdebaam]]

[[ast:Castanea sativa]]
[[az:Əkin şabalıdı]]
[[bar:Kesten]]
[[bg:Сладък кестен]]
[[bs:Pitomi kesten]]
[[ca:Castanyer mediterrani]]
[[co:Castagnu]]
[[cs:Kaštanovník setý]]
[[da:Ægte Kastanje]]
[[de:Edelkastanie]]
[[en:Castanea sativa]]
[[eo:Marono]]
[[es:Castanea sativa]]
[[eu:Gaztainondo]]
[[fi:Jalokastanja]]
[[fr:Châtaignier européen]]
[[fur:Cjastinâr]]
[[gl:Castiñeiro]]
[[he:ערמון]]
[[hr:Pitomi kesten]]
[[hsb:Prawa kastanija]]
[[hu:Szelídgesztenye]]
[[it:Castanea sativa]]
[[ja:ヨーロッパグリ]]
[[ko:유럽밤나무]]
[[lb:Séisskäschtebam]]
[[lmo:Castanea sativa]]
[[lt:Valgomasis kaštainis]]
[[nl:Tamme kastanje]]
[[nn:Edelkastanje]]
[[oc:Castanea sativa]]
[[pl:Kasztan jadalny]]
[[pms:Castanea sativa]]
[[pt:Castanea sativa]]
[[ro:Castan comestibil]]
[[ru:Каштан посевной]]
[[scn:Castagnu]]
[[simple:Sweet Chestnut]]
[[sl:Pravi kostanj]]
[[sq:Gështenja e butë]]
[[sr:Питоми кестен]]
[[sv:Äkta kastanj]]
[[tr:Anadolu kestanesi]]
[[uk:Каштан їстівний]]
[[zh:歐洲栗]]
