[[Datei:Edesheim.jpg|rechts]]'''Edsm''', aach '''Ädsm, Edsem '''odda''' Edesm,''' is ä klää Därfsche im [[Londgrais Siedpalz]].

== Laache == 

Edsm liehd drai Kilomeda siedlisch vun Edekowe un finf Kilomeda esdlisch vum Waldrond vunde Haad midde inde [[Wingad]]e. Es Ord is großziechisch ooglehd mid viel Rebfläsch zwische de Haisa.

== Gschichd ==

Doß Edsm 756 im Kloschda Lorsch ärwähnd worn is, is sischa, wahrschainds isses awwa aach die "villa  Auduino", wu 714 vunde Waißeburscha Benedigdina ärwähnd wärd. Die hän jerefalls 1179 än Härrehof un zwää (!!!) Kärsche doo ghad. Die Drännung in Owwa- un Unnadorf siehd mär haid nuch un mär headse aach onde unnaschiedlich Schbrööch. Vun doohea kummd aach die Padronaasch vun Peda un Paul (aaches Kloschda waa de Aposdlfärschde gwaihd) und de hailisch Pedrus mid Buch un Schlissl im Ordswabbe - un nadierlisch aach die Woilaach "Ordnsguud". Bis 1482 hän die vun Ogseschdoi Edsm als Waißeburscha Leje ghäd, donn isses noo Schbaya kumm, ärschd on Dumkabiddl, donn ons Bischdum, des wu donn iwwa 300 Joa wäldlisch un gaischdlich Owwahaubd waa. 

Noha is Edsm - wie all lingsrhoinisch Gebied - ärschd vunde Fronzoose geklaud worn, donn wuads on Bayan vaschängd un kam mid Bayan ins Daitsche Raisch, unnas Nazireschiem un noo Drizonesie. Mid Rhoilond Palz isses schließlich in die BRD kumme.

== Woigieda ==

* [[Woiguud Wäana Anslmonn‎]]

== Wäddschafd ==
Bis die Bahn fäddisch waa, waa de Kiewlmaagd nuch ä wischdich Oinahmequelle, haid isses - näwwam Woi - de Tourismus.

== Weblings ==
* http://www.edesheim.de/pfalz/

{{Schdubblsche}}

[[Kategorie:Pälzer un Kurpälzer Orde ]]

[[de:Edesheim]]
