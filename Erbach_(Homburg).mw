'''Errbach''' is de greschde Schdaddeel vun [[Humborch]] un had so schticka 44.000 Inwohner. Im große ganse kann ma san werd Errbach vun Humborch dorch die Bahnlinje Humborch - [[Laudere]] gedrennd. Die enzich Ausnahm is die Hingelsbix, die als enziches Ordsdeel rechds vun de Bahn leid.

==Ordsgliederung ==
Newe Errbach gehere weidere Ordsdeel zum Ord

=== Labbedascher Hof ===
De Labbendäsch leid zwische Errbach un [[Aldsschdad]] un had 221 Inwohner (Schdand: 1. Januar 2008). De Ordsdeel had e eichener Schbordverein. An de Zufahrdsschdroß leid e Induschdrie- un Gewerbegebied med mehrere Fachmärkd. Dord is a de Haupdingang vun de Boschwerge 1 un 2. 

Gegrind wor is de Ord als Vesorchungshof far die [[Hoheburch]] vun em Graf La Bretesche, der vun 1680 bis 1697 Gouveneir vun Humborch un Kommandand vun de franzesische Trubbe in de Saabrovins war. De Name ''La Bretesche(s) Hof'' hat sich im Lauf vun de Zeid in ''Labbedascher Hof'' omgewanneld.

=== Hingelsbix ===
Der zwische Humborch und Bruchhof an de Moorniederung ''Closebruch'' gelene Johannishof – umgangsschbrachlich a ''Hingelsbix'' genennd – leid als enzicher Ordsdeel Errbachs sidlich vun de Bahnlinje Laudere– Humborch. Er is vun Errbach aus nor iwwer e Radweg se erreiche, med em Audo muss ma endwedder iwwer Humborch oder iwwer Bruchhof fahre. Do war e 1760 vum [[Herzoch Christian IV. vun Palz-Zweebrigge]] erbaudie [[Fasanerie]] med eme 700 ha große Fasanerieparg im englische Schdil. [[Herzoch Karl III. Auguschd Chrisdian]] had die Fasanerie schbäder med em ''Schloss Amalieluschd'', e eichenenes Refuchium far sei Fra [[Herzochin Maria Amalie]] ergänzd. Die gesamd Anlach is wie es benachbade [[Schloss Karlsberch]] 1793 vun franzesische Revolutionsdrubbe zerschdeerd wor un med de Zeid vollschdänich abgedra wor.
