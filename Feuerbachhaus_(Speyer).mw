<!--- Uff Vordabaelsisch --->
[[Datei:Feuerbachhaus in Speyer.jpg|thumb|Faierbachhaus in Schbaya]]
[[Datei:Feuerbachhaus Garten.jpg|thumb|D' Gaarde vum Faierbachhaus ]]
Des '''Faierbachhaus''' lischd in'd Allerhailischestroos 9 in [[Schbaya]] un isch a Museum fer'd Maaler Faierbach. De Barokgaarde lischd an d' ald [[Schdadmauer]]. De Ärcholog [[Joseph Anselm Feuerbach]] hod dort 10 Joor mid sainer Familie geleebt. Soin Soon, de bedaidende Maaler [[Anselm Feuerbach]] isch in dem Haus geboore wore.

== G'schichd ==
Des Faierbachhaus isch um 1800 gebaud un 1848 mit äm Oobau vum Vordahaus erwaiderd wore. Im Joor 1912 hot die Schdad Schbaya des Haus doan kaafd, hoods dann awer net pfleesche kenne, awer immerhi in'd Gedengjoor 1929/30 än Eeredafel neewer die Oigangsdeer ogebrochd. D' Schdadrood hot dann 1967 b'schlosse des verloderde Haus abzuraise, awer Birscher von Schbaya hawen des vahinnere kenne. Im Joor 1971 isch doann d' Veroin „Feuerbachhaus e.V.“ gegrind wore un hot des Haus endgildisch vorm Abruch gereded. D'nooch isches doan als G'dengschded un Museum aigerichd wore un viile Birscher un Betrieb awer a die Schdad un des Loand [[Rhoilond-Palz]] hän des unnersdizd un Geld gewe. D' Gaarde vum Faierbachhaus isch 1987 vum äm Gaardeachidekt wider hergerischd wore, so wies mool geweese isch. 

== Ausschdellung ==
Im Erdg'schoss hots neewe d' Werdschafd a noch Versammlungs- un Ausstellungs- un Konferenzräum. Im Owerg'schoss sin meer als 30 Originalg'mälde un -zaichnunge vum Maaler, un noch Autographe, Dokumend und Bicher vun d' Familie zu seje. Ä Dogumendation zaischd die wischdigsde Haubdwerg vum ''Faierbach'' als Fodos un Bilda. Des Faierbachhaus hod a noch ä Bibliodeek un än Archiiv. 

== Weblings ==
* [http://www.speyer.de/de/tourist/museen/feuerbach Faierbachhaus]
* [http://www.feuerbachhaus.de/ Des Faierbachhaus]
* [http://www.panavista.de/templates/speyer/go.php?member=10008&user=3000140 Panoramaufnoam vum Faierbachhaus]

[[Kategorie:Schbaya]]

[[de:Feuerbachhaus (Speyer)]]

<!--- gibds noch net
{{Coordinate |NS=49/18/52.73/N |EW=8/26/08.41/E |type=landmark |region=DE-RP}}
--->
