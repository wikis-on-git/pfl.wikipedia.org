<!--- Uff Vordabaelsisch --->
[[Datei:Feuerbachhaus in Speyer.jpg|thumb|Feierbachhaus in Schbaya]]
[[Datei:Feuerbachhaus Garten.jpg|thumb|D' Gaarde vum Feierbachhaus ]]
Des '''Feierbachhaus''' lischd in'd Allerheilischestroos 9 in [[Schbaya]] un isch a Museum fer'd Maaler Feierbach. De Barokgaarde lischd an d' ald [[Schdadmauer]]. De Ärcholog [[Joseph Anselm Feuerbach]] hod dort 10 Joor mid seiner Familie geleebt. Soin Soon, de bedeidende Maaler [[Anselm Feuerbach]] isch in dem Haus geboore wore.

== G'schichd ==
Des Feierbachhaus isch um 1800 gebaud un 1848 mit äm Oobau vum Vordahaus erweiderd wore. Im Joor 1912 hot die Schdad Schbaya des Haus doan kaafd, hoods dann awer net pfleesche kenne, awer immerhi in'd Gedengjoor 1929/30 än Eeredafel neewer die Oigangsdeer ogebrochd. D' Schdadrood hot dann 1967 b'schlosse des verloderde Haus abzureise, awer Birscher von Schbaya hawen des vahinnere kenne. Im Joor 1971 isch doann d' Veroin „Feuerbachhaus e.V.“ gegrind wore un hot des Haus endgildisch vorm Abruch gereded. D'nooch isches doan als G'dengschded un Museum eigerichd wore un viile Birscher un Betrieb awer a die Schdad un des Loand [[Rheinland-Pfalz]] hän des unnersdizd un Geld gewe. D' Gaarde vum Feierbachhaus isch 1987 vum äm Gaardeachidekt wider hergerischd wore, so wies mool geweese isch. 

== Aussdellung ==
Im Erdg'schoss hots neewe d' Werdschafd a noch Versammlungs- un Ausstellungs- un Konferenzräum. Im Owerg'schoss sin meer als 30 Originalg'mälde un -zeichnunge vum Maaler, un noch Autographe, Dokumend und Bicher vun d' Familie zu seje. Ä Dogumendation zeischd die wischdigsde Haubdwerg vum ''Feierbach'' als Fodos un Bilda. Des Feierbachhaus hod a noch ä Bibliodeek un än Archiiv. 

== Weblinks ==
* [http://www.speyer.de/de/tourist/museen/feuerbach Feierbachhaus]
* [http://www.feuerbachhaus.de/ Des Feierbachhaus]
* [http://www.panavista.de/templates/speyer/go.php?member=10008&user=3000140 Panoramaufnoam vum Feierbachhaus]

[[Kategorie:Schbaya]]

[[de:Feuerbachhaus (Speyer)]]

<!--- gibds noch net
{{Coordinate |NS=49/18/52.73/N |EW=8/26/08.41/E |type=landmark |region=DE-RP}}
--->
