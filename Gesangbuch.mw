E '''Xangbuch''' esch e Bichl wu Kerschelieder fär zum Singe drin sin.
Genaugnumme is ä jedi Liedasammlung, wo fär ä bschdimmdi Grupp inäräm Bichl zammegedrooche is, ä Xangbuch, also aach es Kommersbuch vunde Schdudende, orra die Wandalieda vun Juchndgruppe, awwa es mehrschd - un bai uns inde Palz ausschließlich - sin dodemid die Xanbicha färde Goddesdienschd gmäänd.

In de kadohlisch Kärsch hääßd es agduelle Xangbuch "Goddeslob" und is die dritt Naifassung unnä däm Nóóme.

== Gschichd ==
Saidm Middlalda gäbds inde Kadolisch Kärch Xangbicha mit lidurgische Gsäng, des waare Gsäng ausm Gregorianische Choral un die waan färChor un Schola - es Volg häd jo aach nix demid oogfange gekännd, wails ned hod lese känne un aach kää [[Ladain]] vaschdonne.

Ärschd inde Vorreformadzion hodmär Gmoindexangbicha zammegschdelld, wo Lieda inde Volgsschbrooch drin waan. ÄÄns vunde ärschde gaabs baide Beemisch Brieda anno 1501 un 1531 hodde Waiße Michl ä daitsch Põõdõõ dodezu erausgebrung.


Die Reformadzion hod donn do so richdich schwung enoigebrung. So is 1564 es ''Etliche schöne christliche Gesäng wie dieselbigen zu Passau von den Schweizer Brüdern in der Gefenknus im Schloss durch göttliche Gnade gedicht und gesungen warden'' - inde zwädd Ufflaach "Ausbund" genännd. Des wärd baide Amisch haid noch vawend.

De Ludda selwad hod Kärschelieda gschriwwe, wo haid noch gsung wärrn, grad wie die vum Jesuidepada Schbee. Helfa waa in därre Ändwiglung nadialich de Buchdrugg, wo praiswerde Biecha als Massewaar iwwahaabd ärschd meechlich gemachd hod. 

In dänne Xangbicha waa don aach ä Gebedssammlung, Oolaidung fär zum Bede, Abschnidde vum Kadechismus etc. drinne.

Midde Zaid hän sich die Lieda äm jewails naie Schdiel oogebaßd, awwa imma ware die Xanbischa regional, vum Bischof genehmichd. ärsch im 20. Jh. hod don ä vehemende Ändwigglung oigsedzd zu mea modernerer Lieda un die ärschde iwwaregionale Xangbicha wie es Goddeslob 1975 un es Evangelisch Xangbuch sin erausgekumme.

== Trivia ==
Bekannt worre is de Spruch:
Hut, Gebiss, Xsangbuch, ich hab alles debei.

Außerdem tun die Pälzer alemol die annere Lait verwirre, wennse froochen, ob se e Wort mit X wissden. Unn weil do käm was oifallt, sacht de Pälzer: Ei des Xsangbuch. 
Dann lachen alle Pälzer un die annere schitteln de Kopp.



{{SubSchdubblsche}}


[[Category: Chrischdetum]][[Category:p|Xangbuch]]

[[ca:Himnari]]
[[cs:Kancionál]]
[[de:Gesangbuch]]
[[en:Hymnal]]
[[es:Himnario]]
[[nl:Christelijke liedbundels]]
