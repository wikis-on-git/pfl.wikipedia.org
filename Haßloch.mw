{{Infobox Gemeinde in Deutschland
|Name              = Haßloch
|Name_amtlich      = Haßloch
|Wappen            = Wappen Hassloch.png
|lat_deg = 49 | lat_min = 21| lat_sec = 47
|lon_deg = 08 | lon_min = 15| lon_sec = 21
<!--|Breitengrad       = 49/21/47/N
|Längengrad        = 8/15/21/E-->
|Lageplan          = Haßloch in DÜW.svg
|Bundesland        = Rhoilond-Palz
|Landkreis         = [[Londkrääs Derkem|Derkem]]
|Höhe              = 110
|Fläche            = 39.95
|Einwohner         = 20.722
|PLZ               = 67454
|Vorwahl           = 06324
|Kfz               = DÜW
|Gemeindeschlüssel = 07332025
|Straße            = Rathausplatz 1
|Website           = [http://www.hassloch.de/ www.hassloch.de]
|Bürgermeister     = Hans-Ulrich Ihlenfeld
|Partei            = CDU
|DIAFAM            = [[Rhoifrängisch]]
|DIALECT           = [[Pälzisch]]
|DIAREG            = 
|DIALOC            = 
|DIAACT            = 
}}
'''Haßloch''' is e verbondsfreii Gemoinde im Londkreis Derkem in de Näh vun [[Monnem|Mannem]]/[[Ludwichshafe|Ludwigshafe]]. Der Ort werd als es „greeschde Dorf“ in [[Daitschlond]] bezäächeld. Im Londkreis Derkem is Haßloch die greegschd Kommun, noch vor [[Derkem]] selwerschd. Des Dorf hot e ausgeprächdi Infraschdruggdur mit viele Schule un Meeglichkeide fer zum Oikaafe. Die umlichende Orde vun de Region sin iwwerwiechend innerhalb vun 20 Minudde zu erreische.

== Geographie ==
Haßloch liggt eschdlich vun [[Naischdadt|Naischdadt an de Woischdrooß]] un is n Dääl vun de Metropolregion Rhoi-Neggar (Londkreis Derkem) siedwestlisch von Mannem und Ludwigshafe. Es liggt an de Boohschdregg Mannem–[[Lautre]]. Die Audobooh A 65 liggt an de nerdlisch Ortsgrenz. Vun do sinns 25 Kilomeder bis nooch Ludwigshafe/Mannem. Haßloch is im Gonze e zusammehängendi Siedlungsfläsch, de sied-eschdliche Dääl vun Haßloch (die „Wehlach“) liggt e bissl abseits.

== Gschichd ==
* ca. 400 n. Chr. – Die [[Reemer]] siedeln sichs erschde mol oo.
* ca. 500 n. Chr. – Die [[Franke]] vertreiwen die Alemonne.
* ca. 600 n. Chr. – Es Dorf dud entstehe.
* 773/774 n. Chr. – Haßloch werds erschde mol urkundlisch erwäähnt als „Hasalaha“.
* 985 – Salischer Kercheraub
* 900/1000 n. Chr. – Haßloch werd zum Reichsdorf.
* 1186 – De [[Barbarossa]] iwwernacht in Haßloch.
* 1330 – Haßloch werd an die Kurpalz verpänd.
* 1621 – Verwieschdung im [[30-jährische Krieg]] dursch die Sponier. 
* 1689 – Verwieschdung im pälzische Erbfolgekrieg dursch die Sponier un Franzoose.
* 1797 – Haßloch geheert zu [[Frongraisch|Fronkreisch]].
* 1815/16 – [[Loininge]] fallt wie aa die [[Palz]] an [[Bayan|Bayern]] bis 1945.
* 1945 – Haßloch werd n Dääl vun de Franzeesische Besatzer un e Johr spooder Dääl vun Rhoilond-Palz.
* 1969 – De Londkreis Naischdadt an de Woischdrooß werd uffgeleest un Haßloch kummt zum Londkreis Derkem.

=== Religione ===
Haßloch is, weeche de Herrschaft vum Graf vun Loininge, eher prodeschdandisch, wie mer aa an de alde evangelische Kersche (Chrischduskerch, Ludderkerch, Pauluskerch) siehd, im Geechesatz zu de zwää eher neiere Baude vun de Kadoligge (St. Gallus und St. Ulrisch).

=== Oiwohnerentwigglung ===

* 1998 – 20.708
* 1999 – 20.747
* 2000 – 20.781
* 2001 – 20.826
* 2002 – 20.809
* 2003 – 20.789
* 2004 – 20.785
* 2005 – 20.722

== Wappe ==
Es Wappe hennse 1926 in Minsche entworfe un 1938 offiziell verliehe. Dodruff sieht mer de goldene Leeb vun de [[Kurpalz]] un neewedro drei silwerne Adler vun de Loininger Grafe. De Dobbelhooke, wu aussieht wie e S wu letztrum is, is e aldes Gerischdssiegel.

== Städtepardnerschaffde ==
Haßloch hot Städtepardnerschaffde zu denne Gemoinde: 

* Viroflay/Fronkreisch (Paris)
* Gebesee/Deitschlond (Thieringe)
* Silifke/Türkei
* Wołczyn/Pole

== Kuldur ==
=== Verooschdaldunge ===
Im Sebdember find in Haßloch seit 1988 es Andechser Bierfeschd stadd, wu e paar dausend Bsucher jedes Johr hiekummen. Außerdem gibts seit 2008 im Mai sogar e [[Woi]]feschd.

=== Sehenswürdischkeide ===
[[file:Hassloch oldest-houses 20060208 430.jpg|thumb|right|250px|Es „Äldeschde Haus“]]
Es „Äldeschde Haus“ in de Gilergass in Haßloch ist ausm Jahr 1599, und hot e großes Door. Seid 1986 ischs aa Hoimatmuseum un Kuldurzentrum.

Bei Haßloch liggt de [[Holiday Park]]. Des isch en Freizeitpark mit Fahrgschäffde wie unner onnerem em Frieh Fool Tauer (mit em freie Fall aus 70 Meder), ennre Wildwasserbooh un de Achterbooh „Expedition TschiFoors“.

Haßloch hot e Halle- un Freizeitbad mit Außenoolag, de „Badepark“, wu mer aa in die Sauna konn. Außer dem gebts in Haßloch noch e Pferderennbooh und e paar  Theaderbiehne, un e großes Veroinswese.

=== Freizeit- un Sportoolage ===
Iwwerrall gebts Spielplätz und Sportfläsche, un im Wald sogar en „Trimm-Disch-Paad“.

== Werdschaffd un Infraschdruggdur ==
In Haßloch is hauptsäschlich Induschdrie fer Medall oosässisch: Booll-Päggetsching Jurobb (die ehemalisch Schmalbach), Gottlieb Duddeheefer GmbH un die Dinex.

Es Booll-Päggetsching-Jurobb (Ball-Packaging Europe) isch eens vun de modernschde und greeschde Geträngedosefabrigge vun de Weld. Do isch die erschd 0,5-l-Doos fer [[Bier]] hergschdellt worre. 

=== Haßloch als Teschdmargd ===
Haßloch is Teschdmargd fer neie Markeardiggl un Konsumprodukte: Im Haßlocher Äänzelhonnel kommer schunn Zeich kaafe, wus wuonnerschder in Daitschlond erschd spooder se kaafe gibt. Ins Hasslocher Fernseh werrn demweeche äächens gedrehte Werwunge fer die neie Produkte oigeblend, un e paar Zaidunge gibts speziell mit Oozääche fer Haßloch. Demdeweesche hän a e paar Haßlocher e Kart, wu mer säähne konn, was die kaafen.

Die ''Gsellschaft fer Konsumforschung'' hott Haßloch demweeche ausgsucht, weil die Haßlocher faschd de daitsche Durschschnitt sin - z.B. beim Alder und in die soziale Schichte, un weil Haßloch so e Middelding isch zwische Dorf und Schdadt.

== Websaide ==
*{{Commonscat}}
*{{Wikisource|Topographia Palatinatus Rheni (Rheinpfalz): Haseloch|Haseloch in der Topographia Palatinatus Rheni (Matthäus Merian)}}
* [http://www.hassloch.de/ Die Said vun Haßloch]


{{Navigationsleiste Städte und Gemeinden im Landkreis Bad Dürkheim}}

[[Kategorie:Pälzer un Kurpälzer Orde|Haßloch]]

[[de:Haßloch]]
[[en:Haßloch]]
[[eo:Haßloch]]
[[fr:Haßloch]]
[[it:Haßloch]]
[[nl:Haßloch (Palts)]]
[[pl:Haßloch (Nadrenia-Palatynat)]]
[[pt:Haßloch]]
[[ro:Haßloch]]
[[ru:Хаслох (Рейнланд-Пфальц)]]
[[sr:Хаслох (Рајна-Палатинат)]]
[[vi:Haßloch]]
[[vo:Haßloch]]
[[war:Haßloch]]
