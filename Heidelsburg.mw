[[Image:Heidelsburg.JPG|thumb|280px|Noogebaude oogedaidede Oigang der Heidelsbursch aus orischinale Schdää aus remischer Zait, wu vor Ord ufgfunne worre sin.]]
Die '''Haidelsbursch''' bai [[Waldfischbach]] is e inzwische erloschenie befeschdischdie Hehesiedlung aus keldischer un remischer Zait. Die Haidelsbursch dere keldischer odder remischer Name net iwwerlieffert is, is gesche 50 v.Chr., also schun zu spedkeldischer Zait besiedelt worre, is in remischer Zait ausgebaud und im 4. Jahrhunert erlosche.

==Gschischt==
Noch de Griendung in keldischer Zait is die Siedlung in remischer Zait, vermudlisch in de Birschergriegszait vum Draikaiserjohrs 68 n.Chr. erschmols widder korzfrischdisch als Befeschdischung genudzt worre. Dann isse in de Wirre um 260 n.Chr. als Siedlung ausgebaut worre un dann 275 n.Chr. widder verlosse worre. Um 330 n.Chr. is ernait gebaut worre vor allem die Abschnittsmauer zur Sischerung vum Plateau. 

====Grabsschdää vum Waldfischbacher Forschdbeamde====
[[Image:Heidelsburg_Relief.JPG|thumb|280px|Der ''Saltuarius'' und saine Frau (Kopie ainer Grabplatte)]]
In die Mauer sin viel Sschdääbleck vun Grabdenmeler ausm 2. un 3. Jahrhunnert n.Chr. verbaut worre. Dodezu ghert ach de Grabschdää vun em Forschdbeamde (remisch [[Saltus|saltuarius]]), Publius Tertius, un soiner Fra. Als Symbol vun soiner Amtsgewald als Ferschder treschda e kleeni Axt. Beklaided isser mit em gallische Kapuzemandel. Im em Hordfund in de Haidelsbursch ausm 4. Jahrhunnerd is so e Werkzaisch im Original gfunne worre. Die Axt is en sogenande Harzraißer, des ma zum Gewinne vun Boomharz verwend hot. Die Fraa treschd e gstufdes, tunikaartisches, fußlanges Gewand. In de linke Hand treschd se e sogenantes Bersearmband.

====Hordfund====
Zu em um 352 dord verborschene Hort aus Medallgescheschtänd geheren newe de erwähnte Raißaxt, Radnawe, e Pann, en Draifuß, en Sens, e Pluchschar, e Seche, Schofschere, Waideglocke, Äxt, Leffelbohrer un sechs Medallkemm zur Texdilverarwaidung.

====Ende====
Dursch de große Alemanneoifall im Spädsummer 352 is die Haidelsbursch unmiddelbar betroffe worre un schbäder nemmer besiedelt worr.

====Räumlischi Zuordnung====
Ma vermud, dass des Schwarzbachdal um die Haidelsbursch noch zur remische Provinz Germania Superior ghert hot un domit zum Verwaldungsbezirk der Civitas Nemetum also der Gebiedskerperschaft um Noviomags, dem haidische Speyer.

==Qwelle==
*Hauptquelle fer den Ardikel is: Helmut Bernhard: ''Die "Heidelsburg bei Waldfischbach - Ein kaiserlicher Domänensitz (Saltus)?'', in: Karl-Heinz Rothenberger, Karl Scherer, Franz Staab, Jürgen Keddigkeit (Herausgeber): ''Pfälzische Geschichte'', Band 1, Institut für pfälzische Geschichte und Volkskunde, 2002, 2. verbesserte Auflage, Seiten 82-83

==Lideradur==
*Helmut Bernhard: ''Die Heidelburg bei Waldfischbach-Burgalben, Domänensitz und spätrömische Höhensiedlung'', in Ortsgemeinde Waldfischbach-Burgalben durch den Arbeitskreis Festschrift (Hrsg.): ''Heimatbuch zur 800-Jahrfeier. Waldfischbach 1182-1982'', Seiten 42-50
*Helmut Bernhard: ''Waldfischbach-Burgalben PS'', in Heinz Cüppers (Hrsg.): ''Die Römer in Rheinland-Pfalz'', 1990, Seiten 656-659

==Guck a mol:==
*[[Saltus]]

==Weblinks==
{{Commons|Category:Heidelsburg|Heidelsbursch}}

{{Coordinate |NS=49/16/3/N |EW=7/41/31/E |type=landmark |region=DE-RP}}

[[Category:Pälzer un Kurpälzer Orde]]

[[de:Heidelsburg]]
