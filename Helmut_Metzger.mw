'''Helmut Metzger''', * 6. Juli 1917 in [[Derkem|Derkem]], † 20. Dezemba 1995 aach in Derkem, waa ä gruuße Pälza Audor. 

== Lewe ==
Noom Realschulabschluß 1934 ("es Ääjährisch", "middla Raif") hodda baide Pälzisch Pangsionsooschdald ä Vawaldungsleea gemachd un 1938 die Priefung färde ghowene Dienschd abgleehd.

De Griesch hodda vun Oofang oo midgemachd, denoo wara drai Monad Griechsgfangna. Im Griech hoda 1941 es Ziechlas Helene Luise ghaiad, mid däm wua zwää Sehen ghad hod, 44 un 46.

Aus de Gfangeschafd frai hodda baide Pangsionsooschdald waidagschaffd, bisa als Omdsrad noom Härzinfargd 1977 donn 78 muldimalad friehpangsioniad worre is.

Inde folschnde Joa issa zwische Härzatagge, Nierevasaache, Bääambudadzion un onna Malesse als Mundarddichda un Mensch zu bsunnaschdäre Greeß Ufffglaafe, echa doßa donn 95 im Krongehaus vaschdorwe is.

== Wärg ==
Schun vun Kind oo ons Deglamiere vun Mundardvärsja geweehnd, hodda inde Gfangeschafd die "bund Biehn" gegrind un is mid därre sogaa uf Turnee in onnan Laacha gschiggd worrn - ä grooßi Ärlaichdarung fär ihn selwad - un soi Kolleesche nadialich - awwa aach fär di Gfangne, wu so ä klää bißje Abwegslung griehd hän. 

Schun bald noode Ändlassung hodde Mezgas Helmud oogfonge, zamme midde Londsknächd ufzedrede. Un vun doo on hodda aach nimmi uffghead! Zwische Uffdridde un Berufsärwed hodda alles, wu em uffgfalle is, un alles, wasm soi Uffdridd glehrd hän, aach noch in Bicha gepaggd, ä gonzi, longi Lisd voll, meah als wie mär doo uflisde känne:

* ''Trotz allem: Pfälzer Humor'' (1947)
* ''Er war Beamter. Heitere Beamtenfibel in Versen'' (1959)
* ''Mer sin halt wie mer sin! Ein heiteres Lebensbuch in Pfälzer Mundart'' (1961)
* ''Ebbes'' (1964)
* ''Die Pfälzer Rass – viel Wein, viel Spass. Ein Mundart-Versbuch'' (1964)
* ''Noch Ebbes'' (1970)
* ''Die Pälzisch Wei(n)geschicht'' (1975)
* ''Der heitere Adolar'' (1979)
* ''Die Pälzisch Wei(n)geschicht'' (überarb. Neuauflage 1980, zusammen mit Karl Heinz)
* ''Viechereie. Spassig gsat un ernscht gemeent'' (1980)
* ''Ur-Pälzisch'' (1982)
* ''Alle Sorte Leit: Ein vorwiegend heiteres Versbuch in Pfälzer Mundart'' (1985, zusammen mit Bruno Kröll) 	
* ''Ebbes for Patiente. „Medi-zynisches“ in Pfälzer Mundart-Versen'' (1986)
* ''Derkemer Worschtmarkt. Geschichte – Geschichten – Gedichte'' (1986, zusammen mit [[Kurt Dehn]] und Karl Heinz)
* ''De Humor geht vor'' (1994; Neuauflage 2002, postum)
* ''Nadur pur'' (1997, postum)





'''''Soi sea gude''' un ausfialisch '''Biografie''' uf Daitsch finnenär '''uff de Dischbudiasaid''' - es wäa wääglisch schee, wann sich ääna móó dróómache un '''än rischdisch guude pälzisch Ardiggl''' iwwa unsan Helmud Mezga schraiwe dääd - vadiend hoddas waiß Godd!''

{{SORTIERUNG:Metzger, Helmut}}
[[Kategorie:Pälzer Mundardaudore]]

[[de:Helmut Metzger (Autor)]]
