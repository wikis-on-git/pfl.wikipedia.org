[[Datei:Wappen Hermersberg.png|thumb|Wabbe vun Hermerschberch]]
'''Hermeschberg''' is e Ord in de Vebandsgemä Waldfischbach-Boialwe im Landkrais Siedweschpalz in [[Palz|Rhoiland-Palz]] in [[Daitschlond]]. Hermerschberch is de greeschde Ort uf de Sickinger Hee.

[[Datei:Hermersberg2.jpg|320px|thumb|Hermerschberch, fum Lichdebeierhof aus gesieh. Gut se erkenne is de Wasserturm, die kadohlisch un die evangelisch Kerch.]]

== Geschicht ==
Es Gebiet wo Hermerschberch entstan is hat emol zu Quärschbach geheert – e kleneres Geheeft. Hermerschberch werd in em Urbar (Giderverzaichnis) fum Kloschder Maursminschder im Elsass ausm Johr 828 erschtmols erwähnt. De [[Hailisch Reemisch Raisch vun de Daitsch Nadzion|Kaiser Otto II.]] hat die Gechend im Johr 987 em Kloschder Hornbach bai Zwäbricke geschenkt. Die erscht gesichert Nennung find sich im Kopialbuch vun de Burch Falgeschtää ausm Johr 1364 bai enerer Dälung fun de Zehntrechte. Selmols is Hermerschberch am Dunnerschdaa no dem Hail (28. März 1364) urkundlich erwäähnt wor.

== Bolidik ==
=== Boiemäschder ===
Boiemäschder ist de Summer Erich.

=== Gemänerat ===
Die Wahle zum Gemänerat am 13. Juni 2004 sin so Ausgang:
# [[CDU]] 69,9% (+9,9) - 11 Sitze (+2)
# [[SPD]] 16,7% (-5,8) - 3 Sitze (-1)
# WGR 13,4% (-4,1) - 2 Sitze (-1)

== Kuldur ==
=== Veraaschtaldunge ===
Die Hermeschbeier Kuldur werd fun de Veraine getraa. Iwwer de Ort hinaus bekannde Feschde sin es Schnapsgassefeschd (Schtroßefeschd im Auguschd) un de Oschderrock (Konzerd an Oschdre).

=== Schprooch ===
In Hermerschberch werd hinnerpälzisch gesproch, wobai in de Aussproch es "e" oft wie e "ä" ausgesproch werd. Baischbiel: de daitsche Satz "Ich besitze keine einzige Mark mehr" werd im hinnerpälzische "Ich han kee Marg meh" ausgeschproch. De Hermerschbeier schbrecht dene Satz eher "Ich han kä Märg mi".

== Wertschaft un Infrastrukdur ==
=== Wertschaft ===

Bis ins letschde Johrhunnerd war Hermerschberch ain Bauredorf. Es hat wait iwwer hunnderd Baure geb un e haufe Schapsbrenneraie. Desweeche werd bis hait die Bergschtroß a "Schnapsgass" gehääs. Hait (2006) hats awwer nur noch zwä Baure.
Im Ort sin zwä Firme fer Medallverarwaidung un e Kunschdoffirma. Außerdem hat es e haufe Handwerger und Geschäfte, unner annerem e Autowerkstatt mit Tankschdell un e iwwer de Ord hinaus bekannder Baumarkt.
Die maischde Hermeschbeier schaffe awwer in de umliechende Gemääne und Städt.

=== Verkehr ===
Hermerschberch ist dorch die Bundesautobahn A62 (Permesens-Nonnwailer) ans iwerrechionale Stroßennetz agebunn, net nur innerhalb Daitschlands sunnern aa an Luxemborch un [[Frongraisch]].
== Websaidde ==
* [http://www.hermersberg.de/ Internetpräsenz fun de Gemä Hermeschberg ]
* [http://www.schnapsgassenfest.de/ Internetpräsenz fum Hermeschbeier Schtroßefeschd ]

[[Kategorie:Pälzer un Kurpälzer Orde|Hermeschbersch]]

[[de:Hermersberg]]
[[en:Hermersberg]]
[[eo:Hermersberg]]
[[nl:Hermersberg]]
[[pt:Hermersberg]]
[[ro:Hermersberg]]
[[ru:Хермерсберг]]
[[sr:Хермерсберг]]
[[vi:Hermersberg]]
[[vo:Hermersberg]]
[[war:Hermersberg]]
