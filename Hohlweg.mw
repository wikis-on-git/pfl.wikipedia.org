[[Image:Sandomierz V 2006-114.JPG|thumb|250px|right|Hohl im Leeß bei Sandomierz (Pole)]]
[[Image:Hohlweg_fg01.jpg|thumb|250px|right|Leeßhohl in Bensheim an da Bergschdrooß]]
[[Image:Radevormwald_Lorenzhaus_05.jpg |thumb|250px|right|E flachere Hohl, wie se zum Baischbiel im Bundsåndschdåå vorkummt (Radevormwald, Nordrhoiwestfale)]]

E '''Hohl''' is in dief ins Gelände oigschniddener Weg.

Hohle bilde sisch im [[Leeß|Leeß]], awwer aa in verwittertem [[Bundsandschdaa|Bundsåndschdåå]], wånn in uubefeschdischder Weg johrhunnerde lång benutzt wärd. Im Leeß kënne mehrere Meder hohe senkreschde Wänd schdeheblaiwe. Schdaile Bëschunge haißt ma Resche. Tibische Gebiede mit Hohle im Leeß sins Woiverdel in Niederëschdraisch un da Kaiserschduhl in Siedbade. Bai uns im pälzischschbroochische Lånd find ma se vor allem im weschdlische [[Kraischgau|Kraischgau]], an da [[Bergschdrooß|Bergschdrooß]] (zum Baischbiel in Laidershause un di „Waiß Hohl“ bai Nußloch) un in [[Rhoihesse|Rhoihesse]]. Baim rhoihessische Alshaim un Mettnm exischdiert des greeschde,  Hohlesyschdem vun [[Daitschlond|Daitschlond]]. In Alshaim sin 11,5 Kilomeder erhalde.

Di Hoch Schdrooß, in alder Fernweg wu vun [[Haidlbärsch|Haidlbärsch]] aus bai Naiene di Härschgass nuff un iwwer de Waiße Schdåå quer dursch de gånze [[Odewald|Odewald]] gfiehrt hot, is zum Dail noch als Hohl im Bundsåndschdåå zu sehe. In bschdimmde Beraische vum Bundsåndschdåå im Pälzer- un Odewald sin kärzere odder längere Abschnidde vum Hohle net selde.

Di Wänd in Leeßhohle diene verschiedene Tiere als Lebensraum. [[Insekte|Insekde]] wie verschiedene Arde vun wilde Biene, Erdhummle un Wefze, awwer aa Vëggl wie Bienefresser un Mauersegler baue ihre Brutrëhre in di Leeßwänd.

== Websaide ==

[[http://www.hohlwege-alsheim.de Alsheima Hohlealshei]]
[[http://www.mettenheimer-hohlwege.de/ Mettnma Hohle]]
[[http://www.artikelwand.de/urlaub-und-reise/wandern-hohlwege-im-kraichgau.html Hohle im Kraischgau]]



[[Category:Geologie]]


[[da:Hulvej]]
[[de:Hohlweg]]
[[en:Sunken lane]]
[[eo:Kavpado]]
[[fr:Chemin creux]]
[[li:Holle waeg]]
[[nl:Holle weg]]
[[no:Hulvei]]
[[pl:Holweg]]
[[sv:Hålväg]]
