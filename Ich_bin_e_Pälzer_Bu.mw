Ich bin en echte Pälzer Bu,
de stärkscht vun unsre Gass,
hei, wer die Pälzer Buwe kennt,
des is e edli Rass'
kä Schlippche un kä Krage, nä,
des is uns viel zu dumm,
mer fliechen jo de ganze Daach
im Chauseegrawe rum.

Refrain
Horch do mol hie,
des klingt ganz pälzerisch,
hollahiaho!
Voller Witz un voller Schneid,
so babbeln do die Leit.
Vor so 're Ausdrucksweis
hot jedermann Reschpekt.
Des is un bleibt
de unverfälschter Pälzer Dialekt.

Un wann zwää Pälzer Hännel
hen, des is e wohri Frääd,
en Fremder, wu voriwwergeht,
vergeßt's sei Lebdag net.
Die Werter, wu do fliechen riwwer
un niwwer iwwer de Disch,
die stehn noch in käm Lexikon,
die sin jo noch ganz frisch.

Refrain
Horch do mol hie ...

Ei Du Bangert, ei, Du scheeler,
ei, Du Rindvieh, Du Kamel,
ei, was bischde dann fer äner, ei,
was gugschte dann so scheel?
Du hoscht jo in dem Lewe noch
kä Kannelwasser g'soff,
wann ich dich am Schlawitsche
nemm, dann saufschte's awwer doch!

Refrain
Horch do mol hie ...
