Di '''Ilse Rohnacher''' (gebore am 12. Juli 1926 in [[Haidlbärsch|Haidlbärsch]]) is e pälzischi Mundarddischderin wo awwer aa uf Hochdaitsch schraibt. Ihr Beraische sin Liirik, Proosa, Hëërszeene, Kinnergschischde unn Essejs.


== Leewe ==

Ihr Kindhaid hot di Ilse Rohnacher dails in [[Lautre|Kaiserslaudere]] verbrocht un dails in [[Zigglhause|Zigglhause]], wo se hait noch wuhnd. Zunegschd hot se in Haidlbärsch e Ausbildung zur Ïwwersedserin gemachd, dann in [[Määnz|Määnz]] Kunschd schdudierd un schbäder in [[Monnem|Månnem]] Soziaalpedagogik. 

Dort, in Månnem hot se dånn aa als Soziaalpedagogin gearwait. Bis 1992 waa se Kuldurreferendin vum Schdaddail-Veroi Zigglhause. Hait, said 1996, laidet se Kurse in da [[Akademie fä Äldere|Akademie fä Äldere]] in Haidlbärsch.

== Werk ==

=== Uff Pälzisch ===

Zåmme mit da [[Marlise Echner-Klingmann|Marlise Echner-Klingmann]] hot se folgende Gedischdbänd verëffendlischd:

* Stoppelfelder streichle. Mundartgedichte. Pfälzische Verlagsanstalt, Landau 1984, ISBN 3-87629-052-X

* Du un ich. Mundartgedichte. Haidlbärscher Verlagsanstalt, Haidlbärsch 1988, ISBN 3-920431-91-X

* Blädderraschle. Mundartgedichte. C. Winter, Haidlbärsch 1996, ISBN 3-8253-7091-7

Di Gedischde sin uff Kurpälzisch gschriwwe.

=== Publikazioone uff Hochdaitsch ===

*''Die Lügenbrücke. Eine Kindheit in der Kurpfalz. Geschichten und Erinnerungen''. Pfälzische Verlagsanstalt, Landau 1990, ISBN 3-87629-188-7

*''Vor einem halben Jahrhundert: Walter Jensen und das Naturtheater auf dem Harlass. Eine Dokumentation zum Gedenken an das Schicksal des jüdischen Künstlers und zur Erinnerung an eine besondere Episode der Heidelberger Theatergeschichte''. Rausgewwe vun da Schtadt Haidlbärsch. Haidlbärsch 1981.

''Brahms in Ziegelhausen'', in: Susanne Himmelheber, Barbara Böckmann (Rausgg.), ''Musik in Heidelberg 1777-1885. Eine Ausstellung des Kurpfälzischen Museums der Stadt Heidelberg in Zusammenarbeit mit dem Musikwissenschaftlichen Seminar der Universität,'' Haidlbärsch [1985], S. 207-222

=== Auszaischnunge ===

Fä ihr Werk hot di Rohnacher-s Ilse zahlraische Auszaischnunge erhalde:

*Zwische 1981 unn 1995 draizäh mol in Brais baim Pälzische Mundardwettschdrait in [[Bockrem|Bockrem]] an da Woischdrooß, zweemol devuu de ärschde Brais
*Vun 1986 bis 1993 fïmpf mol in Prais fä Liirig un Proosa boim Mundardwettbewerb vum Regierungsbezirk Kallsruh
*1987 boim Sender SWF 3 fä de Korzfilm „Mein schönstes Weihnachtsgeschenk“
*1988 boim Sender SDR 1 fä di Heerszeene „Sonntagsgeschichten“
*1990 de Jakob-Bösherz-Brais
*2000 de Brais vun da Emischsburg in Bockrem
*1993 boim Wettbewerb „Leben in Nordbaden“

== Deedischkaide ==

Di Ilse Rohnacher angaschierd sisch in folgende Veroinischunge:

*Grubb „KunschtDinger“, wo se zåmme mit da Marliese Klingmann un em Werner Holleber vertonde Mundardgedischde vorträscht
*Liderarisches Zendrum Rhoi-Neggar „Die Raiwer“ (Literarisches Zentrum Rhein-Neckar e.V. „Die Räuber“)
*Haidlbärscher Kinschdlergrubb 79 (Heidelberger Künstlergruppe 79 e.V.)
*GEDOK Heidelberg
*Liderarischer Veroi vun da Palz (Literarischer Verein der Pfalz)
*Färderkrais Mundarddeeg Bockrem (Förderkreis Mundarttage Bockenheim)

== Netzsaide ==

*[http://www.literatur-rlp.de/db_suche.php?autor=Rohnacher%2C+Ilse bei LiteraturLexikon Rheinland-Plalz]
*[http://www.autoren-bw.de/inc/su_aut.php?id=696 bei Autorinnen und Autoren in Baden-Württemberg]

[[Category:Wp/pfl|Ilse Rohnacher]][[Category:Pälzer Mundardaudore|Rohnacher Ilse]]

[[de:Ilse Rohnacher]]
