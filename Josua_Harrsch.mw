{{Pelzisch}}
'''Josua Harrsch''' odder wie er sich aa genennd hadd '''Kocherthal''' (* [[30. Juley]] [[1669]] in [[Fachsenfeld]]; † [[24. Juni]] [[1719]] in New Town, jetzt [[Saugerties (New York)|Saugerties]]) war e evangelisch-ludderischer [[parre|parrer]]. Ma kennd ne vorr allem, weil er bei dere eerschte grose [[Masseauswannerung vunn de Pälzer (1709)|pälzer auswannerung]] noo [[Natt Amerikaa|Nord-Amerika]] e roll geschbielt hadd.

== Leewe unn wirke ==
Josua Harrsch war ennss vunn de 23 kinner vumm Hanns Jerich Harrsch (1610-1675), amtsfaut in [[Laubach (Abtsgmünd)|Laubach]] unn speder in [[Fachsenfeld]], es eerscht aus seim vadder seiner dritt ee (oo III. 18. Auguschd 1668 in [[Aalen]]) midd dere Elisabeth Leonhard († 1693). Harrschs mudder hadd in zwedder ee de schuullehrer in [[Beilstein (Württemberg)|Beilstein]] Ulrich Eisenmenger geheirad. Die ganz sibbschaft – Harrschs vadder hadd 110 enkelscher gehadd – schdehn all im Harrsch seim schdammbaam, denne wo er sellwer mit eischener hand geschribb hadd. Demm Harrsch sei viele halbgeschwischder sinn als parrer, parrerschfraae, faute, chirurge odder hoschbidalschreiwer in gude stellunge komm. 

=== Schuul unn heirad ===
Harrsch war uff de ladeinschuul in [[Schwäbisch Hall]], hadd dodenoo ludderischie theologie im ganz streng ludderische  [[Wittenberg]] schdudiert unn 1695 graduiert midd rer dissertation iwwer ''das göttliche Wort im Schöpfungsakt''. Am 19. Juni 1695 hadd er sich in Wittenberg exmatrikuliert, iss widder heemkomm und hadd bei dere theologische faguldehd in [[Tübingen]] e ehnlichie, awwer doch nedd genau dieselb, priefungsarwedd vorgeleed. Noo der ordination hadd er es Sibylla Charlotta Winchenbach (1669-1713) geheirad, wohl e dochder vumm reformierde parrer in [[Gerichtstetten]], unn iss dann 1696 zum parrer farr die drei gemeende [[Eschelbronn]], [[Mönchzell]] unn [[Daisbach]] bestelld worr. Die drei derfer warn kurpälzer lehe unn adeliche herrschaffde. 1704 iss er noo [[London]] gefaar, unner me annere name. Warum genau wees ma nedd, es kann sinn, dass er in [[England]] um hilf geworb hadd, weil de kurferschd [[Johann Wilhelm (Pfalz)|Johann Wilhelm]] die evangelische  [[Kurpfalz|pälzer]] so aarisch unnerdrickt hadd, odder hadd er pleen farr e koloniegründung beredd. Die reiche englische adeliche hann riesiche unerschlossene ländereie in [[Natt Amerikaa|Nordamerika]] gehadd, die wo se gern mit steierzahlende pächder hädde besiedele losse wolle. Uff jedem fall hadd der Harrsch, wo gud schreiwe gekennd hadd, beschdimmd im auftraach vunn solche  kreise wie er widder heemkomm iss 1706 e kleenie werbeschrifd erausgebb, vleisch schunn unner demm name ''Kocherthaler'', wo drinngestann had, wie gud alles in de provinz [[Carolina (Provinz)|Carolina]] wäär. Ma werd annemme kenne, dass di erschd ufflaach, vunn dere kenn exemplar bekannt iss, nur wenich ausgerichd hadd.

=== Auswannerung noo New York ===
[[Datei:Quassaick Creek from NY 17K.jpg|miniatur||Quassaick Creek bei [[Newburgh (New York)|Newburgh]]]]
Im März 1708 hadd Harrsch mit seiner familie sei drei gemeende veloss unn iss mit ennerer grubb vunn auswannerer aus em Kraichgau noo London komm. De name Harrsch hadd er abgeleed unn sich ab jetzd iwweraal nur noch Kocherthal genennd (aa Kocherthaler unn de Kocherthal). Die englische amtleit hann erlaubt, dass se sich in de provinz [[Provinz New York]] ansiedele. Kocherthal unn sei grubb sinn gee end vunn 1708 uff de ''Globe'' noo [[Nei Yarrick Schtadt|New York City]] komm unn hann im friejoor 1709 im [[Hudson River|Hudsontal]] am Quassaick Creek die siedlung Neiburch, des heest heid [[Newburgh (New York)|Newburgh]], aangefang. Am aanfang vunn seim 1708 aangefangne und bis zu seim dod fortgefierde kerchebuch nennd er sich selwer ''erster Pastor der deutschen Kirche in New York''. In de zwischezeit iss es in de kurpalz noo dem aarich kallde unn harrde winnder 1708/1709 zu rer grose auswannerungsbewechung komm. Mee wie 11.000 mensche sinn de [[Rhein]] enunner gefahr unn iwwer [[Rotterdam]] in des [[Königreich Großbritannien]] komm unn wäärn geere grad wie em Kocherthal sei grubb in de briddische koloniee angesiedelt worr. Kocherthals kleenie schrift iss 1709 in [[Frankfurt am Main|Frankfurt]] glei dreimoo nei uffgeleed worr mit als noch aanhäng hinnedraan, so viel iss denoo gefrood worr. Kocherthal iss jetzd noo London gefahr, hadd bittschrifde geschribb unn aa e essay wie mar in Amerika wein anbaue kennd, hadd der briddische regierung die siduazion vunn denne neiankemmlinge dargeleed, unn iss zuledschd im friejohr 1710 mit demm nei ernennde gouvernehr [[Robert Hunter (Gouverneur)|Robert Hunter]] unn 850 auswannerer-familie mit zeh schiffe noo New York zurick komm. Die hann solle in de ''West Camps'' unn ''East Camps'' am Hudson vleisch 80 km nerdlich vunn Newburgh [[Teer]] unn [[Pech (Stoff)|Pech]] farr die briddische marine herstelle, was awwer nedd in die gäng komm iss. Kocherthal iss 1719 in New Town geschdorb, noodem er noch nein johr lang am middlere Hudson em wort Gottes gediend gehadd hadd. Die drei dechder hann ihre eldere 1742 die doo grabinschrift gesetzd:

:Wisse Wandersmann / Unter diesem Steine ruht / nebst seiner Sibylla Charlotta / Ein rechter Wandersmann / Der 
:Hochdeutschen in Nord-Amerika / ihr [[Josua]] / Und derselben an der Ost- und Westseite des Hudson-Rivers / rein Lutherischer Prediger /
:Seine erste Ankunft war mit Lord Lovelace / 1707/8, den 1. Januar / Seine zweite mit Col. Hunter / 1710, den 14. Juni /
:Seine engländische Rückreise unterbrach / Seiner Seelen himmlische Reise / am St. Johannistage 1719 /
:Begehrst Du mehr zu wissen / So untersuche in [[Melanchthon]]s Vaterland / Wer war de Kocherthal / Wer Harschias / Wer Winchenbach /
:B[enigna Sibylla] Berkenmayer, S[usanna Sibylla] Heurtin, L[ouysa Abigail] Brefort / MDCCXLII 

== Schrifde ==
* ''De/ Efficacia Verbi/ Divini, In Actu/ Primo'', Wittenberg 1695. [http://www.gbv.de/du/services/gLink/vd17/23:620512A_001,800,600 Titelblatt]
* ''Officivm / Ministri Verbi / Divini'', Heilbronn 1696.
* ''Außführlich/ und/ Umständlicher Bericht/ Von der berühmten Landschafft/ CAROLINA,/ In dem/ Engelländischen America/ gelegen./'' An Tag gegeben/ Von/ Kocherthalern./ Zweyter Druck./ [Dekor] Franckfurt am Mäyn// Zu finden bey Georg Heinrich Oehrling// Anno 1709. [42 Seiten].
* ''Außführlich= und umständlicher/ Bericht/ Von der berühmten Landschaft/ Carolina// In dem/ Engelländischen America/ gelegen./'' An Tag gegeben/ Von/ Kocherthalern./ Dritter Druck.// Mit einem Anhang/ auß eines/ Englischen Authoris gethanen Be=/ schreibung/ und eines auf der Reyse dahin/ begriffenen Hochteutschen auß Londen Benach=/ richtigung/ nebst einer Land=Charte von/ solcher Insul vermehret./ [Dekor]/ Franckfurt am Mäyn// Zu finden bey Georg Heinrich Oehrling// Anno 1709. [72 Seiten].
* ''Außführlich= und umständlicher/ Bericht/ Von der berühmten Landschafft/ Carolina/ In dem/ Engelländischen America/ gelegen./'' An Tag gegeben/ Von Kocherthalern./ Vierter Druck// Mit Anhängen/ zweyer Engelischen/ Authoren gethanen Beschreibung/ und eines/ auff der Reyse dahin begriffenen Hochteutschen/ auß Londen Benachrichtigung / Nebst/ Einer Land=Carte von Carolina ver= / mehrt./ Franckfurt am Mäyn// Zu finden bey Georg Heinrich Oehrling// Anno MDCCIX. [80 Seiten.].

== Lidderadur (nur e paar) ==
* Heinz Schuchmann: ''Der 1708 nach Amerika ausgewanderte Pfarrer Josua Kocherthal hieß ursprünglich Josua Harrsch''. In: Pfälzische Familien- und Wappenkunde, Bd. 6/4, Ludwigshafen/Rhein 1967, S. 121-128.
* Heinz Schuchmann: ''Sibylla Charlotta Winchenbach, die Ehefrau Josua Kocherthals''. In: Pfälzische Familien- und Wappenkunde, Bd. 7/1, Ludwigshafen/Rhein 1970, S. 25-28.
* Fritz Braun: ''Pfarrer Josua Kocherthal alias Harrsch aus Eschelbronn''. In: Pfälzische Familien- und Wappenkunde, Bd. 7/1, Ludwigshafen/Rhein 1970, S. 29.

== Weblinks ==
Des wees ich awwer nedd wies gehd.
* {{PND|122275659}}
* {{NDB|12|283|284|Kocherthal (eigentlich Harrsch), Josua|Karl Scherer}}
* {{BBKL|h/harrsch_j}}

{{DEFAULTSORT:Harrsch, Josua}}
[[Kategorie:Leit]]
[[Kategorie:Breddicher, Parre unn Bischof]]

[[de:Josua Harrsch]]
[[en:Josua Harrsch]]
