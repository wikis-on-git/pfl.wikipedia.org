[[Datei:1 Synagoge Beith-Schalom in Speyer, Tag der offenen Tür.jpg|thumb|Die Synagog Beith Shalom]]
Es '''Juddedum in Schbaya''' hot ä langi Dradidsion, schun vor uugfähr 1000 Johr henn sisch Judde im Ord niedagelasse unn die jiidisch Gemää in Schbaya war eeni vun de bedaidendschde im HRR. Die Zaid iwwer viele Progrom ausgsedzd, unn noch de Raischsprogromnachd hot Schbaya said 1994 widda ä aigeni Gemaind unn saidm 9.Oggdoba 2011 ä Synagog.

== Õõfäng ==
Des Dorf Aldschbaya hot schun im 11. Johrhunnerd Judde unn ä Synagog g'habd, 1084 hot mer die erschd Gemää noowaise könne, do war des Dorf schun in die Schdadt oigemäänded unn de Bischuf Riidiga hot waidere Judde in de Schdadt õõsiedle losse, waila g'hoffd hot des Õõsehe vun de Schdadt zu vergreßere. Die maischde Judde sinn aus Määnz unn onnere rhoinische Schdädt kumme. Die jiidische Gemäände in Schbaya, Määnz unn Worms ware aa eng midenonner vabunne unn sie henn en de Gemainsame Nååme SchUM g'habd, abgelaided aus de hebräische Bezaischnung vun alle drai Schdädt.  Es Wohnverdel is erschdmol außahalb vun de Schdadt geleje unn is mid Mauan gschidzd worre, 1096 is en jiidisches Wohnverdel in de Schdadt endschdonne. 

[[Datei:Speyer Synagogue 2.jpg|thumb|Erhaldeni Fassad vun de erschd Synagog]]
[[Datei:Judenbad Speyer 6 View from the first room down.jpg|thumb|Es Begge vun de Migwe (riduelles Bad)]]
Am 21.Sebbdemba 1104 is die erschd Inneschdadtsynagog oigwaihd worre, wennisch schbäda ischs riduelle Bad, die Migwe, endschdonne unn ischs äldschd erhalde Juddebad nerdlisch vun de Albe.

Wie in onner Schdädt aa henn die Judde in Schbaya (uffgrund vun ihrem kaufmännische G'schick) Privilegie erhalde, so z.B. Handelsfraihaid, ä aigeni Gerischdsbarkaid unnerm Rabbiner, es Reschd en Grundb'sidz zu erwerbe, en Friedhof õõzulege usw.

Õõfong vum 12. Johrhunnerd henn 300 bis 400 Judde in Schbaya gelebd, die henn en vum Bischuf ernonnde Archisynagogus als Owwerhaubd g'habd. Aa mehrere jiidische Schule ware in Schbaya, welles dodemid en Zendrum vun jiidischa Gelehrsamkaid worre is.

== Progrom ==
1096 hot im Rahme vum erschde Kraizzuch en Progrom schdaddg'funne. De Bischuf hot zwar die Judde g'schidzd, awwa drodzdem hots 11 Doode gewwe. Am End vum zwedde Kraizzuch (1195) hots aa widda Progrom gewwe, diesmal hot mer ihne de Ridualmord vorgeworfe. 1282 unn 1343 henn Progrom schdaddg'funne, aa im Peschdjohr 1349, als mer ihne die Brunnevagifdung vorgeworfe hot. Um de Ermordung zu endgehe henn sisch viele vabrennd, sinn konvadierd odda noch Haidlbärsch g'flohe. 1353 sinn monsche zerickkehhrd, awwa widda ausg'wiese worre, donn konnde se widda zerickkehre. Said 1435 ging des so waida bis es um 1500/1529 kee Judde mehr in de Schdadt gewwe hot

== Kwällä ==
*[http://www.alemannia-judaica.de/speyer_judenbad_synagoge.htm Gschischd bis zum 16.Jh.]
*[http://www.alemannia-judaica.de/speyer_synagoge.htm Gschischd ab em 17. Jh.]

[[Kategorie:Relischion]]

[[de:Jüdische Gemeinde Speyer]]
[[en:History of the Jews in Speyer]]
