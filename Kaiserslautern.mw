{{Infobox Gemeinde in Deutschland
|Name              = Lautre
|Name_amtlich      = 
|Art               = Schdad
|Wappen            = Kaiserslautern-Stadtwappen.svg
|lat_deg = 49 | lat_min = 26| lat_sec = 41
|lon_deg = 07 | lon_min = 46| lon_sec = 08
<!--|Breitengrad       = 49/26/41/N
|Längengrad        = 7/46/8/E-->
|Lageplan          = Rhineland-Palatinate KL (urban).svg
|Lageplanbeschreibung= Laach vun de Schdadt Lautre in Rhoilond-Palz
|Bundesland        = Rhoilond-Palz
|Landkreis         = [[Krääsfraii Schdadt]]
|Höhe              = 251
|Fläche            = 139.72
|Einwohner         = 99274
|PLZ               = 67655–67663
|PLZ-alt           = 6750
|Vorwahl           = 0631 / 06301
|Kfz               = KL
|Gemeindeschlüssel = 07312000
|LOCODE            = DE KLT
|NUTS              = DEB32
|Gemeindeschlüssel = 07318000
|Gliederung        = 18 Ordsb'ziag mit 22 [[Ordsdeel|Schdaddeel]]
|Straße            = Willy-Brandt-Platz 1<!--<br />67653 Kaiserslautern-->
|Website           = [http://www.kaiserslautern.de www.kaiserslautern.de]
|Bürgermeister     = [[Klaus Weichel]]
|Bürgermeistertitel= Oberbürgermeister
|Partei            = SPD
|DIAFAM            = [[Rhoifrängisch]]
|DIALECT           = [[Pälzisch]]
|DIAREG            = [[Wesdpälzisch]]
|DIALOC            = 
|DIAACT            = 
}}
'''Lautre''' (månchmo aa ''Kaiserslautre'' oda ''Kaisaslaudre'') is e Induschtrie- un Universidädsštadd un laid åm nordweschdliche Rånd vum [[Pälzerwald]] im Siede vun [[Rhoilond-Palz]]. Sie had de Stadus vun na kräsfreie Stadd un is aa glaichzaidisch de Sitz vun de Kräsvewaldung im [[Låndkräs Kaiserslautre]].

=== Geographie ===

== Laach ==
Lautre laid 251 Meder iwwerm Meeresspichel åm nordweschdliche Rånd vum Pälzerwald im [[Kaiserslautrer Begge]]. Die Stadd werd im Siede un Oschde vun de bewaldede Fläche umråhmd un dähnd sich im Weschde ins Låndstuhler Bruch aus, des im Siede vun de [[Sickinger Heh]] begrenzd werd. Dorch die Stadd fließd de klänne Näwefluss vum Glån Nåmens Lauter. Die Lauter werd im Staddinnere jedoch unnairdisch gefierd. Die näggschd greeßere Städde sin [[Ludwigshafe]], [[Määnz]] un [[Saarbrigge]].

== Klima ==
Lautre laid innahalb vun de gemäßischd Klimazoon mid Rääe zu jeder Jooreszaid. Im diregde Veglaich zu ånre Regione in [[Deutschland|Deitschlånd]] had Lautre e rechd wahmes un sunnisches Klima. De Jooresniederschlaach betraad 656 mm un laid somid im unnere Driddel vun de in Deitschlånd erfassde Werde. De truggensche Monad im Joor is de Febbruaa un de Monad mid em mäschde Niederschlaach is de Juni.

== Staddgliederung ==
Es Gebied vun de Stadd Lautre is traditionell in Finfdel ingedääld, wo dorch die Faawe bloo, waiß, gääl, rood un grien gekennzaichend worr sin. Die Gliederung is 18. Joorhunnad vun de [[Frankreich|frånzeesisch]] Besatzungsvewaldung ingefierd worr un had haid Vewaldungstechnisch kä Bedeidung mäh. Mid de Ingemäändung vun de umlaiende Ordschafde 1969 is die Stadd in 18 Ortsbezirge ingedääld worr, dodevun enfalle 10 Bezirge uf die Kernstadd un die waidere 8 uf die ingemäändede Stadddääle Einsiedlerhof (Äsierl), Morlautre, Erlebach, Melschbach, Dõõsebersch, Hunegge (Hunagge), Sichelbach un Erfebach. Åm Enn vun 2002 is die Haubdsatzung vun de Stadd werre geännad worr un die Ortsbezirge werre ufgeleesd worr. Ortsbezirge bestehe saidhär nor noch fer Einsiedlerhof, Morlautre, Erlebach, Melschbach, Dõõsebersch, Hunegge, Sichelbach un Erfebach.

=== Geschicht ===

== Geschicht bis 1900 ==
De Raum um Lautre is said de [[Jungstääzaid]] besiedeld, aa e reemisch Besiedlung is noogewiss. Ums Joor 830 is die ''Villa Luthra'' (vun aldhochdaitsch'' luttar = klar, hell'' und ''aha= Wasser'') im Lorscher Raichsurbar erschdmols ukundlich erwähnd worr. No 1152 had de [[Barbarossa]] do e ''Pfalz'' errichde geloss, weswää Lautre aa haid als e Barbarossastadd gelld. E Joorhunnad speda had Rudolf vun Habsburg em Ord Lautre die Staddrechde velieh. Im Joor 1375 is die nun "Kaiserslautern" genennd Stadd ån die [[Kurpalz]] vepändd worr un aa dodemid zur kurpälzische Owwaåmdsstadd worr. No em Joor 1571 had Johann Casimir näwer de Barbarossabursch e Schloss baue geloss. Im Dreißischjährische Kriech is die Stadd mähfach umkämpfd un besedzd worr. 1688 is die Stadd Lautre im Pälzische Erbfolchekriech un deno im Spånnische Erbfolchekriech 1703 zwäämo vun de Frånzose besedzd worr. Es Schloss un die Bursch had ma dodruffhie gesprengd. No de [[Napoleonische Krieche]] is Kaiserslautre 1801 unna frånzeesisch Herrschafd kumm un as Sitz vun na Unnapräfegduur ausgewähld worr. No de Befraiungskrieche is die  [[Palz]] un Lautre dånn 1816 bayerisch worr. In de Revolution vun 1849 had in de Fruchthall e ''Provesorischi Regierung'' residierd, wo die Unabhängischkäd vun de Palz vum Lånd Bayern proglåmierd hadd. No 1850 hadd sich dånn Lautre zu na Induschtriestadd enwiggld. Dorch die Grinndung vun de Kammgarnspinnerei un de [[Nähmaschinefabrik Paff]] had sich die Stadd Lautre zum bedaidenschde Induschtrieståndort in de Palz enwiggld.

== Said 1900 ==

Nohm Erschde Weldkriech had Lautre bis 1930 unna frånzeesischer Vewaldung gestånn, wogee sich 1923/1924 Separatischdeunruhe erhoob hän.
Im Märrz 1933 sin dånn die Nationalsozialischde aa in Lautre ån die Machd kumm. Ze dere Zaid hän in de Stadt 648 jiddische Inwohner geläbt, 1932 wahns noch 765.
Ufgrund vun de ab 1933 insetzende Schikåne un wertschaftliche Boykottmaßnåhme hän imma meh jiddische Bircher die Stadt veloß. Im Auguschd 1938 wurd die sähr indrucksvolli 
Lautrer Synagog abgeriss. Iwwrischens ennie vun de wenische Synagoge wo vor de Reischspogromnachd abgeriss worr sinn.
Die maischde vun de noch in Lautre läwende Daitsche mim jiddische Glaawe sin åm 22. Ogdower 1940 ins Konzentradionslaacher Gurs depordierd worr (Wagner-Bürckel-Aktion).
Nor wenische is vun derd die Fluchd gelung un viele sin ån Hunger un Krånghääde gestorb. Im Auguschd 1942 sin Trånsporde in die Gaskåmmre vun Auschwitz un Lublin-Majdanek
zåmmegestelld worr. Vun de 90 Judde, wo im Joore 1939 noch in Lautre geläbt hän, sin no ehrer Depordadion minneschens 78 ermordt worr.

Im Zwädde Weldkriech is es ab 1940 zu imma meh Lufdõgriffe kumm, bai denne die Bevelkerung mehrmols evakuierd werre gemissd had. 
Bai mehrere Großõgriffe 1944/1945 is die Stadt zu mee wie 60 Prozend zersteert worr un ugefähr 350 Lautrer hän ehr Läwe dodorch veloor.
Die Friedhofsmauer geejeiwwer vun de Kleber Kasern traad haid imma noch Spure devun.
Åm 20. Märrz hen die Åmrigååner dånn die Stadt ingenumm, was de Kriech in Lautre beend had.

In de Nohkriechzaid is dorch e Vekehrsgerechter un schneller Widderufbau viel ån de alde Bausubschdånz veloor gång. Aa waa die Stadt in der Zaid dorch de Zuzuch vun
dausende Vetribbne gekennzaichend.
Mit de Oigemäändung vun de, bis dohie selbschdštennische Gemäände Dõõseberch, Erfebach, Erlebach, Huhnegge, Melschbach, Morlautre un Sichelbach åm 7. Juni 1969 had die 
Stadt erschdmols die 100.000 Oiwohnergrenz iwwerschridd un is dodorch zur Großstadt worr. 1970 is die Universitäd Kaiserslautre gegrind worr.
Außerdääm had sich in Lautre said de 50er Joore die greeschde Garnison vun de omrigånische Straidkräft außerhalb de USA endwiggeld.

Die widdaufbliehendi Induschdrie, wo sisch z.B. 1966 dorsch die Õsiedlung vun Opel gezaid had, waa jedoch dorsch die milidärischi Nutzung vun große Fläche
in ehre Endwigglungsmeschlichkääde gehemmd. In de 1970er Joore is die Induschdrie in die Kriis kumm un so is de Konkurs vun de Kåmmgarnspinnerei, sowie Endlossunge
bai Pfaff un Opel, erfolchd. Waidere Problääme sin dorsch die Veklännerung vun de US-Straidkräfd un vum Abzuch vun de frånzeesisch Garnison 1992 aus de ehemalische 
Holtzendorff Kasern (Quartier Hoche-Marceau) in Lautre erfolschd.
Haid siehd sisch Lautre, unnastiddzd dorsch Konversationsprojegde vum Lånd, uffem Wäch zu na Wissenschafds- un IT-Stadd. Erfolschraiche Projegde in dämm Sesåmmehång
sin die Oirichdung vum PRE-Paag, zwääa Fraunhofer-Inschdituude, es Max-Planck-Institut für Softwaresysteme sowie es Deutsche Forschungszentrum für Künstliche Intelligenz (DFKI).

=== Oiwohnerendwigglung ===

Lautre had agduell uugefähr 99.275 Oiwohner un is dodemid näwer Tria, Määnz, Ludwichshafe un Koblenz e Owwazendrum in Rhoilånd-Palz.

Die Oiwohnerzahl had said de Mitt vum 16. Joorhunnad bis edwa 1800 städs zwische 1000 un 3000 gelää. Zwische 1802 un 1834 had se sisch uf uugefähr 7000 vedobbeld.
Mid em Beginn vun de Induschdrialisierung in de Mitt vum 19. Joorhunnad had e starges Bevelgerungswachstum oigesedzd. 1900 hen beraids 48.000 Mensche in de Stadd gelääbd.
Zum Beginn vum 2. Weldkriech sin ca. 70.000 Oiwohner gezähld worr, no em End vum Kriech waans noch etwa 56.000.

<gallery>
Image:Pfalztheater panorama.jpg|Palztheater
Image:Pfalzgaleie KL.jpg|Palzgalerie
Image:Hbf Kaiserslautern.jpg|Bahnhof
Image:Wadgassehof kl.jpg|Wadgassehof
</gallery>

== Webseide ==
* [http://www.kaiserslautern.de/ Saidde vun Lautre]

{{Template:Schdubblsche}}

[[Kategorie:Pälzer un Kurpälzer Orde|Lautre]]

[[bg:Кайзерслаутерн (град)]]
[[ca:Kaiserslautern]]
[[cs:Kaiserslautern]]
[[da:Kaiserslautern]]
[[de:Kaiserslautern]]
[[el:Καϊζερσλάουτερν]]
[[en:Kaiserslautern]]
[[eo:Kaiserslautern]]
[[es:Kaiserslautern]]
[[et:Kaiserslautern]]
[[fa:کایزرسلاوترن]]
[[fi:Kaiserslautern]]
[[fr:Kaiserslautern]]
[[fy:Kaiserslautern]]
[[he:קייזרסלאוטרן]]
[[hr:Kaiserslautern]]
[[id:Kaiserslautern]]
[[is:Kaiserslautern]]
[[it:Kaiserslautern]]
[[ja:カイザースラウテルン]]
[[kk:Кайзерслаутерн]]
[[ko:카이저슬라우테른]]
[[la:Caesarea Lutra]]
[[lt:Kaizerslauternas]]
[[mk:Кајзерслаутерн]]
[[mr:कैसर्सलौटेन]]
[[ms:Kaiserslautern]]
[[nds:Kaiserslautern]]
[[nl:Kaiserslautern]]
[[nn:Kaiserslautern]]
[[no:Kaiserslautern]]
[[pdc:Kaiserslautern]]
[[pl:Kaiserslautern]]
[[pt:Kaiserslautern]]
[[ro:Kaiserslautern]]
[[ru:Кайзерслаутерн]]
[[scn:Kaiserslautern]]
[[simple:Kaiserslautern]]
[[sk:Kaiserslautern]]
[[sq:Kaizerslauterni]]
[[sr:Кајзерслаутерн]]
[[sv:Kaiserslautern]]
[[sw:Kaiserslautern]]
[[th:ไคเซอร์สเลาเทิร์น]]
[[tr:Kaiserslautern]]
[[uk:Кайзерслаутерн]]
[[ur:کائزرسلائوٹرن]]
[[vi:Kaiserslautern]]
[[vo:Kaiserslautern]]
[[war:Kaiserslautern]]
[[zh:凯撒斯劳滕]]
