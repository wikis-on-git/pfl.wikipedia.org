[[File:KarL-May-koloriert.jpg|200 px|right]]
'''Karl Friedrich May''' (* 25. Fäbrua 1842 in Ernstthal; † 30. Mäz 1912 in Radebeul bai Dreesde) waa än daidsche Schrifdschdälla, ääna vunde bekandschde un ärfolschraischsde iwwahaubd: soi daitschi Gsamdufflaach liehd irschndwo bai orra iwwa 100 Millione, wäldwaid iwwa 200 Millione in iwwa 32 Schbrooche! Un ea is mid saine hohe moralische Ooschbrisch un saine frühe Kabidalismuskridik haid nuch akduella als wie mansch „modärne“ Schraiwa.

== Lewe ==
Karl May kam aus biddäaarme Värhäldnisse, ea waares finfd vum väzeeh Kinnä, soi Vaddä waa Wewa, soi Mudda is Heebamm worre. Mid zwää Joa issa blind worr un ärschd wia finfe waa, konndnän Schbedzialisd haile.

1848 bis 1856 waara uff de Schuul, 1856 bis 1861 mim Schdipendium am Leraseminar, wora sea ärfolschraich abgschlosse hod. Aa soi Unnarischdstalend is in soine ärschde paa Schdeellä sea guud beweead worn. Dtrodzdäm issa, noodäm doßn sysdemadisch griminalisiad hän, uf die schief Bahn kumme. <ref>[http://karlmay.agerth.de/wiki/index.php/Erste_Vagantenzeit Ärschd Vagandenzaid]</ref><ref>http://karlmay.agerth.de/wiki/index.php/Zweite_Vagantenzeit Zwädd Vagandenzaid</ref> Denoo waa nadialisch zabbe mid Unnarischde un so hoda oogfange zu schraiwe. 

Im Nowemba 1874 is soi ärschd Gschichd vaeffndlischd worn, ab 1878 wara fraia Schrifdschdälla. De grooß Ärfolsch kam mid soine Raiseärzählunge. Doch Ärfolsch ärzoischd Naid un soi Naida waan aach soin Unnagang: die hän in soinere Värgongehaid gwiehld un alles ans Lischd gebrunge, awwa värzäärd, värlooche, mid Valoimdunge un Booshaide gschbiggd, un soo gemain un hinnahälldisch, daßse Daitschlonds viellaischd greeschde Schrifdschdella dodemid schließlisch zu Dood gequäähld hän.  

Am 22. Mäz 1912 hodda soi ledschde Driumpf gfaiad, wia in Wien inde iwwafillde Sofiesääl än Voadraach "Empor ins Reich der Edelmenschen!" ghalde hod. Uffm Häämwesch hoddarä Ärkäldung griehd, die wu soi dorsch dän Zores voahea gschwächde Körba nimmi hod vägrafde gekännd. Am 30. Mäz 1912 issa gschdorwe.

== Wärk ==

Karl May hod des Schõõre „Raiseärzäählunge“ zu näre voa- un nõõhea nie ärraischde Schbidze gfiad. Als diefglaibische Grisd hodda in uunachahmlischa Waise un mid missionarischem Aifa soi hochi moralisch-eedische Iwwazaischung in soi Bischa oifließe geloßd. Schbannende Owendaia un Kämbfe uf Leewe un Dood gemischd mid Nägschdeliewe un Värgeewung, Faindedsschonung un Mindahaideschudz bilde die faszinierende Melõõsch, die soi Leesa so liewe.

== Sunschdiches ==

[[File:Gedenktafel Karl May 01.jpg|thumb|right]]
Karl May hod die Palz geliebd unde Pälza Woi gschäzd. Midde Familie vum Kommäzierad Seyler in [[Daisem]] hoddarä ängi Fraindschafd ghalde. On soi Besuche ärinnad haid nuch än Gedägschdoi am Zaun vum haidsche [[Woiguud Menger-Krug]] am Ordsausgong vun Daisem ande Schdrooß noo Mußbach. Die Willa waa Voabild färes Haus vum Uschda in ''Im Raisch vum Silwaleef  ("Im Reiche des silbernen Löwen").''

== Äänzlnoowais ==
	<references />

== Links ==

* [http://karlmay.agerth.de/wiki/index.php/Hauptseite Doo] findsch alles iwwa un rund um Karl May, soi Leewe, soi Wärk un soi Umfäld, Ardiggl zu all saine Bischa un wasde sunsch noch iwwan wisse willd.
* [http://karlmay.agerth.de/wiki/index.php/Karl_May Karl May] im Karl-May-Wiki


{{SORTIERUNG:May, Karl}}
[[Kategorie:Audor]]

[[an:Karl May]]
[[ar:كارل ماي]]
[[bg:Карл Май]]
[[bs:Karl May]]
[[cs:Karl May]]
[[de:Karl May]]
[[en:Karl May]]
[[eo:Karl May]]
[[es:Karl May]]
[[et:Karl May]]
[[fi:Karl May]]
[[fr:Karl May]]
[[he:קרל מאי]]
[[hr:Karl May]]
[[hu:Karl May]]
[[id:Karl May]]
[[it:Karl May]]
[[ja:カール・マイ]]
[[la:Carolus May]]
[[lb:Karl May]]
[[lt:Karl May]]
[[nds:Karl May]]
[[nl:Karl May]]
[[no:Karl May]]
[[pl:Karl May]]
[[pt:Karl May]]
[[ro:Karl May]]
[[ru:Май, Карл Фридрих]]
[[sk:Karl May]]
[[sl:Karl May]]
[[sq:Karl May]]
[[sr:Карл Мај]]
[[sv:Karl May]]
[[uk:Карл Май]]
