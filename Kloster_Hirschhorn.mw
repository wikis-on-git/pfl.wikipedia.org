[[Image:Hirschhorn-klosterkirche-web.jpg|thumb|right|300px|Kloschderkärsch Härschhorn,
<br>im Vordergrund di åågebaude St.-Anna-Kabell]]
Des '''Kloschder Härschhorn''' is e ehemolisches Karmeliterkloschder mit are schbätgotische Kärsch umittelbaa owwerhalb vun da Schdadt [[Härschhorn (Negger)|Härschhorn]] am Negger.

== Gschischt ==

Des Kloschder hot da Håns V. vun Härschhorn zåmme mit soiner Fraa Iland vun Dhaun un soine Brieder Cunarad un Ewwerhard (Conrad und Eberhard) gschdift. Di Kärsch is im Johr 1406 geweiht worre. Da Cunarad vun Härschhorn waa seunerzeit Domherr in Määnz. Gebaut is des Kloschder am Hång unnerhalb vun da Burg Härschhorn un iwwer da Schdadt. Es sin ugfähr e Dutzend Mënsch vum Karmeliterorde eugsetzt worre. Noch are wechslvolle Gschicht is des Kloschder 1803 ufgeleest worre. Noch geplåndem Abriß is di Kärsch schließlisch erhalde un renoviert worre. Seit 1910 is se widder als Parrkärsch geweiht. 

Im Sebdember 2009 sinn schließlisch nåch långer Unnerbreschung widder drei Karmeliterpader ins Kloschder eugezoore. Die schdåmme aus Indie un iwwernemme di Seelsorg in de Kärschegemoinde vun da nahe Umgewung.

== Kloschderkärsch ==

Di Kloschderkärsch Mariä Verkindischung is e schbädgodischi euschiffischi Hallekärsch mit noch Oschde ausgerischdem Chor. An de Wänd sin Freske aus da Zeit vun da Erbauung erhalde. 1912 hot ma se ufgfrischt. Iwwerm Triumfbore is di Verkindischung zu sehe, in Engel kummt zu da unnerm ne Baldachin betende Maria. Iwwerm Eugång is da Chrischdopherus dagschdellt, ån are ånnere Schdell di Heilisch Margreth. In da Kärsch befinde sisch e paar Grabschdää vun de Herre vun Härschhorn. Zur Eurischdung vun da Kärsch ghere in godischer Lettner aus Såndschdåå un in neigodischer gschnitzter Aldar aus m 19. Johrhunnert. 

An da Siedseit vun da Kärsch hot ma 1513/14 di Sånkt-Anna-Kabell åågebaut. Die hot e eigenes Deggegewëlb un Dach. Noch Siede gehe zwee Maßwerkfenschder mit Glalmolereie naus.

== Eudrick vun da Kloschderkärsch ==

<gallery>
Image:Klosterkirche_hirschhorn_altar.jpg|Neigodischer Aldar
Image:Hirschhorn-klosterkirche4-web.jpg|Deggegewëlb vun da St.-Anna-Kabell
Image:Hirschhorn-klosterkirche6-web.jpg|Lettner
Image:Klosterkirche hirschhorn fenster edit.jpg|Glasgemälde in da St.-Anna-Kabell
</gallery>

== Literatur ==
* Carl J.H. Villinger: ''Hirschhorn und seine Kirchen''. 2. Auflage, Schnell & Steiner, München 1982. 
* Robert Irschlinger: ''Zur Geschichte der Herren von Hirschhorn'', 1969

== Webseide ==
*[http://www.hirschhorn.de Di Seit vun da Schdadt Härschhorn mit Beschreiwung vun da Kloschderkärsch]
*[http://www.kath-gemeinde-hirschhorn.de/cms/index.php Di Seit vun da kadoolische Gemeind mit Gschischd un agduelle Informazioone]

<!--- Der Ardikel is uf kurpälzisch gschriwwe--->

[[Kategorie:Pälzer un Kurpälzer Kärsche un Kleschder|Kloschder Härschhorn]]

[[de:Karmeliter-Klosterkirche Mariä Verkündigung (Hirschhorn)]]
