<!--<div align="right">[http://stable.toolserver.org/geohack/geohack.php?pagename=Kloster_Limburg&language=de&params=49.456388888889_N_8.1463888888889_E_region:DE-RP_type:landmark  49°27'23"N|8°8'47"O]</div>-->
[[Datei:Kloster Limburg 09.JPG|thumb|right|150px|Koa mid Reschde vum Maßwerg, re. die frijä Sagrischdai]]
Fers '''Kloschder Limburg''' is am 12. Juli 1035 morschens um siwene vum Kaiser Konrad em zwädde de Grundschdoi geleed worn. Es waa nere kozi Sach, wail die Majschdääd schun middachs um äänse hod aach nuch misse de [[Schbayra Dum]] grinde. Dodefer hodda ärschdemol nunner gemißd ins Daal un die [[Isenach]] lang no [[Derkem|Derkm]] un donn woidä dorsch die halb [[Vorderpalz]] bis no [[Schbaya]]. - Khalde hods ned, haid isses ner nuch ä Ruin.

== Laache ==
D käzschde Weech donuff is, wann de vum [[Derkem]]er Bahnof (Tram) aus iwwer die [[Woischdrooß|Woischdroß]] ins Isenachdaal un do glai no de easchde (Reschds-)Korv lings dorsch de Wald denn aale Dräbbeweesch hochdabbsch, konnsch awwä a gonz begweem vun Seebach uffm Luidboldweesch mim Audo hoochfaan.

== Gschichd ==
[[Datei:Dehio 48 Limburg.jpg|thumb|left|150px|Grundriß vun de Basilika]]
[[Datei:Limburg Verhas Frommel-Winkles.jpg|thumb|right|150px|Hisdoorischi OOsichd vun de Ruin]]
Im nainde Johrhunnerd hen die saalische Häzeech vun [[Worms|Woams]] do obbe uffm Lindbärsch ä Bursch gebaud, wo donn vun 1024 o zu närrm Kloschda umgebaud worn is. No däm, was die Derkmer uff ihrne<ref>[http://www.bad-duerkheim.de/html/Bildung_Kultur_und_Freizeit/Kultur/Limburg/Geschichte_der_Limburg.htm Geschichte der Limburg]</ref> iwwer die Limbursch gschriwwe hen, is die Grundschdoileeschung gaakää Grundschdoileeschung gewesd, sunnärn die Oiwaiung vun denne drai Aldääre vun därre draischiffich Kloschdabasilika. Zu därrä Zaid hen do sogaa die Raichsinsischnie vum [[Hailisch Reemisch Raisch vun de Daitsch Nadzion|hailsche reemische Raisch vun de daitsche Nation]] geleeje, die allerselwe, wo mer speeda nuch uffm [[Driefels]] uffghowwe hen. Mer warn hald (schun) damals de Middlpungd vun de Weld ;-). Wie die dänisch Keenschin gschdorwe is, wu em [[Kaiser Hainrisch III]] soi Fraa gwest waa, hon se eer iwwer die [[Albe]] gebrunge un in de Basilika beerdischd. Do laihd se haid nuch.

[[Datei:Limburg Blick auf Turm.jpg|thumb|right|150px|Bligg uf de Tom]]
1367 hen die Laininger Griesch gemachd geje die die Fäsdbischöf vun [[Mainz|Määnz]], Wombs un Schbayr un hen do aachs Kloschdä schdaak bschädichd, es is awwee widdee uffgebaad worn.

In de Mid vum 15. Joahunnerd hodde Abd ä Maagdoddnung fer Derkem gschriwwe un domid aus dem Maagd ä effendlischi [[Kirchweih|Kerwe]] gemachd. Dodraus is donn de Worschdmaagd geworn.

Oofangs vum 16. Joahunnäd henn sich im Londshuuda Ärbfolschgriesch die pälzische Druppe am Inn geschlaache, weernd em Kuurfärschd soi Nachbarn soi Gebied vawiesd hen. Dobai hen die Laininger aachs Kloschder abgebrennd bis uff die Grundmaure. Saidämm isses ä Ruin uns is als Schdääbruch genuzd worn.

== Haid ==
[[Datei:Limburg.jpg|thumb|right|150px|Oosichd haid]]
Derkem hod die Ruin 1843 gekaafd un said 1925 gsichad. Wan kää Väoschdaldunge sin, hoschde fraie Zugong. In de frijern Sagrischdai is ä Wäddschafd und vun Mai bis Ogdoba werd in de Ruin Deada gschbield.

== Lings un Gwelle ==
{{Commons|Category:Limburg (Bad Dürkheim)|Limbursch}}
* [http://www.bad-duerkheim.de/html/Bildung_Kultur_und_Freizeit/Kultur/Limburg/ Gschichds- un Kulduurinformazione zum Kloschda vunde Derkema Vewaldung]
* [http://www.ceec.uni-koeln.de/ceec-cgi/kleioc/0010/exec/katm/%22kn28-0218%22 Limburscha Evangeliar vum 12. Joahunnerd]
* [http://sketchup.google.com/3dwarehouse/details?mid=4dbc22f87450a7b96f8be2f10eeff72d&prevstart=0  Die Ruin als 3D-Modell]
* [http://sketchup.google.com/3dwarehouse/details?mid=4a7f130f7ae979788a124f4737362fcd&prevstart=0 Es Kloschder als Rekonschdrugzion]

== Ääzlnoochwees ==
<references />

{{Coordinate |NS=49/27/23/N |EW=8/8/47/E |type=landmark |region=DE-RP}}

[[Kategorie:Pälzer un Kurpälzer Kärsche un Kleschder]]
[[Kategorie:Bischdum Schbaya]]

[[de:Kloster Limburg]]
[[en:Limburg Abbey]]
[[nl:Abdij Limburg]]
[[pdc:Kloschder Limburg]]
[[pl:Klasztor Limburg]]
