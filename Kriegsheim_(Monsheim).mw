'''Kriesem''' is ä glää Ärdsche onde Primm, des wu zu Monsm ghead.

== Gschichd ==
die ärschde schrifdlisch Erwähnunge hods unna vaschiedne Nome im Zammehang mid Schengunge ans Kloschda Lorsch gäwwe: Kreikesheim (766), Crigesheim (1137), Crigisheim (1276), Chrisheim (1306), Criegesheim (1335), Krysheim (1344), Griesheim (1496). 1494 hods noch zu de sogenonnde "pälzisch Ausderfa" ghead, Schbäda hod sisch aus de pälzisch Rächde die Londeshärrlichkaid ausgebild un es hod än Ridda vun Kriesem gäwwe, där wu in änärem feschde Torm ghausd hod, där wu haid nuch bewohnd is.

Om 12. Ogdoba 1685 sin die ärschde Krieshemer Auswondara midde ''"Francis & Dorothy"'' in der Naie Weld ookumme. In Germantown hänse än Schdadtdääl „Krie(g)sheim“ gegrind. Aach haid sin noch Schbure vunde Krieseimer in Philadelphia: die Schdrooßenoame „Cresheim Valley Drive“ und „Cresheim Road“ unde Reschaurõõnom „Cresheim Cottage Cafe“ kumme vun Kriesem.

1969 is Kriesem noo Monsem oigmäänd worn. 2006 hods 628 Inwuhna ghad.

== Lings ==
[http://www.youtube.com/watch?v=YcQCsyiz9jE&feature=related Kriesemer Lied]

[[Kategorie:Pälzer un Kurpälzer Orde]]

[[de:Kriegsheim (Monsheim)]]
[[pdc:Kriegsheim]]
