{{Template:Bkl II|is iwwas Kurfärschdedum Kurpalz, fär die Reschion Kurpalz misena [[Kurpalz (Reschion)|do]] gucke}}
[[File:Wappen Kurpfalz.svg|thumbs|250px|right|blau-waiß vun de Wittlsbach, Leewä vum Raisch]]
'''Kurpalz''' heeßd mär haid es ehmolisch räschdsrhoinisch-kuapälzisch Gebied um [[Monnem|Monnem]] un [[Haidlbärsch|Haidlbärsch]], des wu de [[Napolion]] in soinäre iwwelische Ricksischdslosischkaid gejiwwa onnäre ääfach so vun de gsamd ehemolisch Kurpalz abgschnidde un zu Bóden gedahn hot.

== Gschichd ==

=== Vum Palzgraf zum Kurfärschd ===
[[File:Goldene-bulle 1c-480x475.jpg|thumb|250|Sieschl vun de Goldn Bull]]
Die [[Palzgraf]]e ware im [[Hailisch Reemisch Raisch vun de Daitsch Nadzion]] schun bal su hochgschdälld wie die Härzeesch. När ääna waa all de annan waid voraus: dea vum ("bai") [[Rhoi]] im Zendrum vum Raisch. Desdewesche wara aach glai vun Óófang óó bai de Kurfärschde middebai: die Färschdärzbischöf vun [[Kölle]], [[Tria]] un [[Määnz]] mid ihrne Ärzschdifde un die Palzgrafschafd bai Rhoi hen de gonze Middlweschde inneghad, de Härzoch vun Sagse, de Maggraf vun Brandebursch un de Keenisch vun Beeme de Oschde vum Raisch - desdewesche sin die siwwene Kurfärschde worn. Un dodemid die Palzgrafschafd bai Rhoi ä Kurpalzgrafschafd.  

Daß de [[Palz|Pälza]], wie märn ball ghäße hod, Ärzdruchseß waa (äm Kaisa soi färschdlische Owerkellnär, sozusache), waarä huchi Eea, daßr „Raischswikaa“ fär all Gebied mid frängischm un schwäbschm Räschd un alle Rhoilande waa, waa wischdscha: dodemid wara dord Schdellverdrehta vum Kaisa un sozusache soi Gschäfdsfiera un owwärschdä Rischda, Pärsonalchef un Haupdkassiee. Un er waa nadierlisch de regierende Färschd vun soinäre Kurpalz.

=== Vun de Óófäng bis zu Reformadzion ===
[[File:Hd schloss.jpg|thumb|Joahunnadlong die Residenz: s Haidlbärscha Schloß]]
De ärsch Palzgraf bai Rhoi waa 1085 [[Heinrich II]] vun Laach. Anno 1214 is de Ludwisch de Kelemer als ärschda vunde Widdlsbacha än pälzisch [[Kuafärschd|Kurfärsch]] worrn - un die Widddlsbacha hän die Machd dann aach feschdghalde. Aischndlisch kennd mär se haubdsächlisch als Herscha vun [[Bayan]], awwee des toischt: die hen aach [[Holland]] inde Händ ghad un halba [[Belschje]] un aach sunsch nuch viel. Bayan un die Palz hense awwee guud feschdghalde, aach wanse sichsch dodebai uffgschbliddad hen in vaschiedne Linie - wann ää hie waa, isses Ärbe wiera an die annern zuriggfalle.

So hod die Palz zugenumme an Machd un Oifluß un 1400 is de Kurfärschd [[Rupräschd III]] sogar als [[Rupräschd I]] reemisch-daitscha Keenisch worn. Däm soi Ärwe hän donn awwee die [[Owwapalz]], [[Zweebrigge|Zweebrigge]]/Simmern und Mosbach.

=== Reformadzion un Griesch ===
[[File:Gerard van Honthorst 006.jpg|thumb|Friedrisch V, Pälzisch Kurfärsch als beemisch Keenisch]]
Des waa zwar ä gewaldisch Schwächung, wann die ned zammeghalde henn, awwees is alles nuchemol guudgonge bis zur Reformazion, wu Haidlbärsch ä calvinistisch Zendrum worrn is un [[Friedrisch V]] hod aach nuch Beemischa Keenisch wärn wolle - des waa donn ääna vun de Auslesa vum [[Draißschjährische Griesch]]. Dodenóch waa die Palz öde un leea. Es waa soo schlimm, doß die Laid sogaa die Ärlaubnis gried hen, zwää orra drai Fraue zu haian, wails zu wenisch Männa gäwwe hod un aach wail mär dringend Nachwugs gebraachd hod. 

=== Unnär de Raiwa ===
[[File:HRR 1648.png|thumb|right|es HRR nóóm 30-jährische Griesch]]
Gewinna  -  kään Griesch uune Grieschsgewinna! - waan [[Schwede]], [[Habsbursch]] un - nadierlisch, wie immä - [[Frongraisch|Frongraisch]]. In ''"Meyers Konversationslexikon"'' von 1889 hääßds:

:Das Reich verlor durch den Frieden eine Ländermasse von mehr als 100 000 km² mit 4,5 Millionen Menschen und erhielt eine ganz zerstückelte, wehrlose Grenze gegen Frankreich. Der Kaiser musste im Frieden auf den letzten Rest seiner Macht verzichten. 

Wanna aach, wie su viel, wu [[Daitschlond]] gschadt hot, sysdemadisch scheegredd wärd, solld mär des ned vagesse. Un gradsowenisch, doßmä die Kurpalz nuch viel mea zärschdiggld hod, als wie doßse voahea schun waa un doß mär die gonzi Owwapalz un all elsässisch-lodringisch Gebiede geklaud hod. Un schun glai gaaned vagesse därf mär die griminelle Macheschafde vum habsburscha Kaisa Ferdinand II, däm Vabräscha: erschd hodda gejeiwwa de Beeme dänne ian im "Majesdädsbrief" feschdglehde Räschde widarufe, donn de Kurpalz die in de Goldne Bulle fäschdgschriwwne hegschde weldlische Kurwürde geschdohle un se de Bayan gäwwe un die gonz Owwapalz samt de gonz Unnapalz räschds vum Rhoi glai nuch dezu. Un schließlisch hodda die Palz aach nuch vunde Generalamneschdie augenumme, die wu fär all die annärn prodesdandische Raichsschdänd gegolde hod.

Im [[weschdfählische Friede]] hen mär zwaa die Unnapalz wirra zammegriehd und aach ä Kurwürd, awwee des waa ä nai, achdi, un dodemid nimmi de ärschde Pladz, sunnan de ledschde. Zumindsch, bis's don nuch ä naindi fär [[Hannova]] gäbbe hod, fär doß die aame Englänna aach nuch in Daitschlond midregiere därfe! <ref>Jürgen Steiner, Die pfälzische Kurwürde während des Dreißigjährigen Krieges (1618-1648), Speyer 1985</ref>

1685 ging die Kurpalz an die kadholisch Newelinie Palz-Neubursch, die wu zunägschemol vun [[Disseldoff]] aus regiad hod.

Awwee schun drai Joa schbäda isses unnerm [[Lije-Lui XIV]], em "Sunnekeenisch" donn fer uns gonz schlimm worn: dem soi Grieschsminischder Luvoa hod uns mid „brûlez le Palatinat!“, dt.: „Brennt die Pfalz nieder!“, „Duud die Palz abfaggle!“ dän Mordbränna Mellag („Mélac“) gschigd. Dea hod 1688 midde Rhoiamee Baade un uns uhne Grieschsärglärung iwwafalle un unsa eh schun kabudnes Lond bis 1697 nuch mecha väwieschd - des is aach dea Vabräscha, därwus [[Haidelberscha Schloß|Haidelberscha Schloß]] hod schbrenge geloßd. Un des alles fär zum „Ruhme“ vun dä „Gróó Nasion“. 

1707 kam donn aach die Owwapalz dursch de [[Schbanisch Griesch]] zurigg.

=== Die dobbld Kur un die Zärschdiggelung ===
[[File:Palatinatus Rheni (Merian) 004.jpg|thumb|Die Rhoipalz waa nuch long ned die gonz Unnapalz, awwa doch ia schdaages Zendrum.]]
1777 is dursch Ausschdärwe vunde wilhelminische Linie im Mannesschdamm aach die bayrisch Kurwürde an die Kurpalz zuriggonge. Die dobbeld Kurwürde hod awwee nix genizd un aach ned long ghalde: Schun 1792 sin die Fronzose wirra kumme, desmol unnam Naboleon, un dea hod alles zerrobbd: Die Owwapalz zu Bayan, die siedlisch Unnapalz räschds vum Rhoi nóó Bóde, die nördlisch nóó Hesse un die lings vum Rhoi nóó Frongraisch. 

Die is donn nóóde Befraiungsgriesche aach nóó Bayan kumme un 1946 ins naie [[Rhoilond-Palz]] - uhne die Saapalz, die is haid es [[Saarland|Saalond]]. Un uhne "Kur", wail die jo zamme mim HRR hopsgonge waa.

== Örder wu sellemols kurpälzisch gwesd sin ==
Des sin när ä paa "Grenzorde", wamma den Nome bai däm Fliggeteppisch iwwahaupt gbraache därf:<ref>[http://www.uni-heidelberg.de/fakultaeten/philosophie/zegk/fpi/karte.html Kaard] vunde Kurpalz mid viele un genaue Unnakaade ("Die Kerngebiete der Kurpfalz von 1156 bis 1792")</ref>

Rawegiasbursch (Hunsrigg), Veldenz (Hunsrigg), Braunebärsch (Mosl), Enkirsch (Mosel), Simmäre (Hunsrigg), Waldeg (Hunsrigg), Waisl (Taunus), Dörschaid (Taunus),  Mermudh (Hunsrigg), Gonärschhause (Hunsrigg), Liesefeld (Hunsrigg), Bacharach (Rhoi), Kaub unj Palz (Rhoi), Holzfeld (Rhoi), Saxehausa Hof (Rhoi/Taunus), Ingelem un die Kaisapalz (Rhoi), Elsm (Rhoi), Oppnm (Rhoi), Middlkinzisch (Taunus/Móó), Hegschd (Móó), Schafm (Móó), Lindefels (Orewal), Neuenem (Orewal),  (Orewal), Schefflenz (jezad Negga-Orewal-Gräs), Brette (Graischgau), Hachebach (Rhoi), Weglnbursch (Elsaß), Peppekum, Hassl, Dörrebach 

== Äänzlnoowais ==
<references />

== Lideradur ==
* Wagner, Johann Christoph: ''Der Pfaltz am Rhein Staat- Land- Staedt- und Geschicht-Spiegel. ...Deme ... beygefüget eine ... Erzehlung ... dessen, so seit An. 1687 in Ober- und Nider-Hungarn... außgerichtet worden. - Augsburg: Koppmayer, 1690. 120, [2] S.; 7 (von 11) Kupfertafeln; 30,5 x 19,5 cm '' [http://www.uni-mannheim.de/mateo/desbillons/staat.html dóó online]
* Quellen zur Geschichte Mannheims und der Kurpfalz: Hübner, Tobias: ''Beschreibung der Reiß, Empfahung deß Ritterlichen Ordens, ... Des Durchleuchtigsten ... Herrn Friederichen deß Fünften ... '' - [Heidelberg:] Gotthardt Vögelin, 1613. - 205 (vielmehr: 195), 99 S.; 20 (von 25) Kupferfalttafeln; 19 x 14,5 cm'' [http://www.uni-mannheim.de/mateo/desbillons/reis.html online]

== Web-Lings ==
* [http://www.kurpfalz-geschichte.de/ Kurpalz: Gschichd] (Wirduell Bischarai mid Brimärquelle!)
* [http://www.zum.de/Faecher/G/BW/Landeskunde/rhein/pfalz/kurpf2.htm  Kurpalz: Gschichd] (Landeskunde am Oberrhein: Materialien aus Geschichte, Kunst, Architektur, Wirtschaft und Volkskunde)
* [http://www.hab.de/bibliothek/wdb/index.htm Wolfenbütteler Digitale Bibliothek] (Herzog August Bibliothek)

[[Category:Hailisch Reemisch Raisch]]
[[Category:Gschichd]]

[[de:Kurpfalz]]
[[en:Electoral Palatinate]]
[[es:Palatinado]]
[[eo:Palatinato]]
[[fi:Kurpfalz]]
[[fr:Liste des comtes palatins du Rhin]]
[[it:Elettorato Palatino]]
[[nl:Lijst van heersers van de Rijnpalts]]
[[no:Palatinat]]
[[pdc:Palz]]
[[pl:Palatynat]]
[[ru:Пфальц]]
[[ro:Palatinat]]
[[sq:Kurpfalz]]
[[sv:Pfalz]]
[[zh:普法尔茨]]
