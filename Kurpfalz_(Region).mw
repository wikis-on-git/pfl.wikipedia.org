{{Template:Bkl II|is iwwa die Reschion Kurpalz, färs Kurferschdedum Kurpalz misena [[Kurpalz|do]] gucke}}
Die Kurpalz iss ä Reschion in [[Daitschlond]] um die Schdädt [[Monnem]] unn [[Haidlbärsch]], wos [[Kurpälzisch]]e gebabbeld werd oder des haidische Gebied vum ehemolische Kurferschdedum [[Kurpalz]] in [[Bade-Wirrdebärsch]]. Es gibbd awwa kee feschdgelegde Grenze.

== Geografie ==
[[Datei:Blick auf Heidelberg.jpg|thumb|Bligg uff de Keenischsschduul bai Haidlbärsch]]
Wischdigschde Fliss in de Kurpalz sinn de Rhoi unn de Neggar. De Weschde vun de Kurpalz hot Otail an de [[Owerrhainische Tiefewene]], die aa die am dischdeschde bsiedelde Geschend in de Kurpalz isch. Do liesche aa Monnem unn Haidlbärsch, die zwee greeschde Schdädt in de Kurpalz. Monnem iss weche soi Laach am Rhoi en wischdische Induschdrieschdandord. Im Nordoschde vun de Kurpalz lieschd de Odewald middem [[Keenischsschduul]], mid 567,8 Meder Heh de hechsde Bersch in de Kurpalz. Im Siedoschde vun de Kurpalz lieschd des Hiechllond [[Kraischgau]], mid de Schdadt Sinse, welle mid ugfähr 35.000 Oiwuhnern die zweedgreeschd Schdadt im [[Rhoi-Neggar-Krääs]] iss.

=== Abgrenzunge ===
Noch der Schbrachgrenz lässd sisch die Kurpalz im Weschde dorsch de [[Rhoi]], im Siede mid de Schdadd [[Brusel]], im Siedoschde mid [[Sinse]], im Oschde mid [[Mossbach]] unn im Norde middm Londkrääs Bergschdrooß in Hesse abgrenze. Iwwergongswais gehd des Schbroochgebied veräänzeld bis Beensm im Norde (siehe [[Kurpälzisch]]).

Hisdorisch gesehe iss die Kurpalz des Gebied vun de hisdorische Kurpalz, welles Bade unn Wirddebärsch zugeschlache worre isch. Des Gebied ziehd sisch donn nunner bis wesdlisch vun Hailbronn unn bis dief in de Orewald nai. (siehe [[Kurpalz]])

Die maischde Kurpälzer wisse selbschd nedd, wie waid die Grenze vun de Kurpalz gehe unn bezaischne die Kurpalz als "die Region um Monnem unn Haidlbärsch", aa wann des ziemlisch uugenau isch.

== Kuldur ==
Kurpälzische Mundard werd hait vun verschiedene Kabaredischde wie [[Bülent Ceylan]], [[Christian Habekost]], [[Arnim Töpel]] unn [[Hans-Peter Schwöbel]] betriwwe.

== Palz unn Kurpalz ==
De reschdsrhainische Dail vum Kurferschdedum Kurpalz iss 1803 zu Bade kumme, während Tail vun de lingsrhainisch Kurpalz als Palz zu Bayern kumme isch unn dodemid sinn Palz un Kurpalz gedrennd worre. Beschdrewunge, Palz unn Kurpalz zu verainische odda die Trennunge uffzuheewe, zuledschd 1948 dorsch den Mannemer Birgamaischda Hermann Heimerich, sinn gschaiderd, do die große Fläschelänner en Vordail gegeiwwer ä zerschblidderdi Kurpalz henn. Zammearwaid iwwer die Lännergrenze hinaus werd dorsch die [[Medropolregion Rhoi-Negga]] gschaffe.

== Oifliss aus de ehemolische Kurpalz ==
Dodezu gheard nadierlisch alles, was owwe schun ufgfiad is, die gonz Gschichd, wu Lond un Laid geprägd hod, die Schbrooch, die wu ääna vunde schdärgsde unna de pälzisch Dialegde is, die uuvawegslbaa pälzisch Kuldur... - all des is nadialisch ned vagonge, när wail mär die hisdorisch Kurpalz mid Gewald zarisse un zaschdörd hod. Desdewesche konn hia nadiarlisch när vun selle Oifliß die Räd soi, die wu haid nuch in bsunnaschdäre Wais ä sischdbaa Zaischnis vun friare Zaide ableesche. 

=== Wabbe ===
Des Wabbe vun de hisdorische Kurpalz hot viele haidische Ordswabbe beoiflussd. Ä paa Baispiel sin

{| border="0" cellpadding="5" cellspacing="1"
| style="background:#f0f0f0;" align="center" | [[Bild:Wappen Kurpfalz.svg|110px|Wabbe vun de Kurpalz]]
| style="background:#f0f0f0;" align="center" | [[Bild:Wappen Weinheim.png|130px|Wabbe vun Woinem]]
| style="background:#f0f0f0;" align="center" | [[Bild:Wappen Schwetzingen.png|130px|Wabbe vun de Schdad Schwedzinge]]
| style="background:#f0f0f0;" align="center" | [[Bild:Wappen Wagenschwend.png|120px|Wabbe vun Wageschwend]]
| style="background:#f0f0f0;" align="center" | [[Datei:Wappen Wiesloch.png|120px|Wabbe vun Wissloch]]
|-
| style="background:#f0f0f0;" align="center" | Wabbe vun de Kurpalz
| style="background:#f0f0f0;" align="center" | Wabbe vun [[Woinem]]
| style="background:#f0f0f0;" align="center" | Wabbe vun de Schdad [[Schwedzinge]]
| style="background:#f0f0f0;" align="center" | Wabbe vun Wageschwend, Ordsdääl vun de G'moinde [[Limbach]]
| style="background:#f0f0f0;" align="center" | Wabbe vun [[Wissloch]]
|}

=== Onnere Oifliss ===
*Die[[ Kurpalzbrigg]] in Monnem iwwer de Neggar
*De [[Kurpalz-Park]] in [[Wachene]]
*Es [[Haidlbärcha Schloß]]
*Es [[Monnma Schloß]]
*De [[Kurpalzring]], wie mär de Hoggenemaring fria genond hod
*Es [[Kurpälzisch Kammaorschesda]], wu als Nõõfolscha vunde ehemolisch Kurfärschdlich Hofkabäll vum Kal Theo gelde därf
*Es [[Kurpälzisch Museum]] in Haidlbärsch
*Es Lied ''"[[Än Jächa aus Kurpalz]]"'' mid "Dengmol" (ufm Ludwischsplaz in [[Ludwichshafe]], zamme mim Friz Walda, em Hemshof-Friedel un äm Tanzmeedl ufänm Brunne)
*Em Kurpälza Jäscha soi Dengmol im Suunwald im Hunsrigg bai soim Forschdhaus


<!--Wann des als 300. Ardiggl ärwähnd wärd, donn muß do awwa nuch schnell viel dezu...-->

[[Kategorie:Palz un Kurpalz]]

[[de:Kurpfalz (Region)]]
