'''Kurt Sommerlatt''' (* 25. Dezember 1928 in [[Kallsruh]]) isch en ehemåliger daitscher Fußballschpieler und Trainer. Er hod lang baim [[Karlsruher Sport-Club|KSC]] gekickt und hod mit dem Verain zwaimol de DFB- Pokal gwonne (1955 und 1956). Dann isch er zum FC Bayern gwegsld und hod 1957 mit de Münchner aa de DFB-Pokal gwonne. Bis haid isch er de oinzig daitsche Fußballer, der dreimol hinernanner de DFB-Pokal gwonne hod. De Kurt Sommerlatt isch nach sainer Karriere als Spieler Trainer worre und war de erschte Bundesliga-Trainer vom KSC. Im Februar 1965 isch er Trainer beim FK [[Bärmesens]] worre und hod in de Saison 1965/66 die Mäschderschafd von de Regionalliga Südwescht gwonne. D Bärmesenser sind dann awwer in de Aufschdiegsrunde an de Disseldofer Fortuna gschaiderd. In de Saison 1970/71 isch de Kurt Sommerlatt als Trainer von [[Borussia Neunkirchen]] aa wieder Mäschder von de Regionalliga Südwescht worre. Awwa aa die Neunkirchener sind in de Aufschdiegsrunde an Disseldorf gschaiderd.

De Kurt Sommerlatt isch in [[Blångeloch]] (Gemainde [[Schdudesee]]) ufgwagse, lebd hait noch dort, isch verhaiert und hot zwai Kinner.

{{DEFAULTSORT:Sommerlatt, Kurt}}
[[Kategorie:Fußball]]

[[de:Kurt Sommerlatt]]
