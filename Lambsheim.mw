== Lomsem ==

{{Infobox Gemeinde in Deutschland
|Wappen            = Wappen lambsheim.jpg 
|Lageplan          = Karte Lambsheim.png
|lat_deg = 49 | lat_min = 30 | lat_sec = 48
|lon_deg = 08 | lon_min = 17 | lon_sec = 15
|Bundesland        = Rheinland-Pfalz
|Landkreis         = [[Rhein-Pfalz-Kreis]]
|Höhe = 97
|Fläche = 12.75
|Einwohner = 6308<!-- Bitte nicht per Hand aktualisieren: [[Wikipedia:WikiProjekt_Kommunen_und_Landkreise_in_Deutschland/Einwohnerzahlen]] -->
|Stand = 2007-09-30
|PLZ               = 67245
|PLZ-alt           = 6715
|Vorwahl           = 06233
|Kfz               = RP <small>(bis 31. Aug. 2005: LU)</small>
|Gemeindeschlüssel = 07338016
|Strooß            = Mühltorstraße 25
|Website           = [http://www.lambsheim.de/ www.lambsheim.de]
|Bürgermeister     = Herbert Knoll
}}
Lomsem (hochdaitsch : Lambsheim) is ä vebondsfreihi Gemää im Rhoi-Palz-Krääs un leit u'gfähr 10 Kilomeder vun [[Ludwichshafe]]. Ausserum leien (mid de Uhr) : [[Gerolsm]], [[Hessem]], [[Frongedahl]], [[Ludwichshafe]] ([[Oggerschum]] un [[Ruchem]]), [[Maxdorf]], [[Birgeheide]] un [[Weisrem om Sond]].

==Gschischt==
Zum erschdemol urkundlisch äwähnt worre is Lomsem im Johr 768, un zwar im Lorscher Codex. Mer nimmt awwer oo, dasses schun ä paar Johr vorher exischtdiert hot. Sellemols hot Lomsem äm Kloschter Weisseburg g'härd, 
un des widderum hots als Lehe on die Grafe vun Loininge gewe. Abm 13. Jahhunnerd is Lomsem dursch Ridder verwalded worre, die wu a im Dorf selbscht gewohnt hän, un zwar dort wu mer heid noch es Lomsemer Schloss 
sehe konn (in de Junkergass 1). Im Johr 1323 hot Lomsem es Stadtrecht krieht, mid Schulthees un allem drum un droo. 1389 hän die Palzgrafe es Kommondo iwwernumme, 1410 waren donn die Herzegg vun Zwääbrigge neie Lehensherre. 
Die hän Krach g'had mim Kurferschd Friedrich I., de Kurferschd hot sich durschgsetzt und deshalb war Lomsem donn vun 1471 bis 1797 kurpälzisch. Do denoch sinn donn die Fronzose kumme, mid ehre Revolution 
und dene gonze Kriege im Ooschluss. Ämol hän sich sogar die deitsch Reichsarmee un die fronzäsische Revolutionstrubbe uff Lomsemer Gebiet innerem Gfecht gegeiwwer g'stonne. Bei dere Aktion sinn ca. 250 Leid 
umkumme, gekämpft hänse sellemols in de Näh vun de alde Miehl. Wu die Fronzose-Zeit vebei war, is alles vun de Kurpalz was links vum Rhoi liegt äm Känischreisch Bayern zug'schlagge worre, somid war Lomsem donn bayrisch. 
1821 hot mer donn uff die Stadtreschde vezischt. Die Gemää Lomsem war donn im Londkrääs Frongedal, bis es 1969 zum neigegrindede Krääs Ludwichshafe kumme is, äm heidische Rhoi-Palz-Krääs.

==Relischione==
Im Johr 2007 waren schtadistisch g'sehe 44,2 Prozent vun de Oiwohner proteschdandisch, 27,8 Prozent kaddolisch, des Rest glaabt entweder was onneres oder garnix.

[[de:Lambsheim]]
[[en:Lambsheim]]
[[eo:Lambsheim]]
[[fr:Lambsheim]]
[[ja:ランプスハイム]]
[[nl:Lambsheim]]
[[pt:Lambsheim]]
[[ro:Lambsheim]]
[[ru:Ламбсхайм]]
[[vi:Lambsheim]]
[[vo:Lambsheim]]
[[war:Lambsheim]]
