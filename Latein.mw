Ladain (daitsch: ''Latein'', ladäänisch: ''lingua latina''), is enri [[indogermanischi|Indogermanisch]] [[Sprooch]], wu urschpringlisch vun de [[Ladiiner|Lateiner]], de Bewuhner vun [[Latium]] mit [[Rom]] in de Midd, gebabbeld worre is.

Ladain waa die [[Omdsspraach]] vum [[Reemische Raich]] unn is so die domminierende Vakehrssprooch im weschdlische Middelmeerraam gworre. Wäährnd sisch vun de ladäänische Umgangssprooch, em sogenanne Vulgärladain, die romanische Sprooche endwiggelt hänn, iss es Ladain vun de reemische Schriffdschdeller achnoch als doodi Sprooch bis in die [[Noizäd]] als fiehrindi Sprooch vun [[Lidderadur]], [[Wisseschafd]], [[Polidigg]] un [[Kersch]] erhalde gebliwwe. Gelehrdi wie de [[Thomas vun Aquin]], [[Petrarca|Francesco Petrarca]], [[Erasmus|Erasmus von Rotterdam]], [[Luther|Martin Luther]], [[Kopernikus|Nikolaus Kopernikus]], [[Descartes|René Descartes]] unn [[Newton|Isaac Newton]] hänn Wäärge uff Ladain gschriwwe. Bis ins 19. Jahrhunnerd wurde die Vorlesunge an de [[Universidääd]]e in ganz Europa in Ladain abgeholde, in [[Pole]] unn [[Ungarn]] war es Ladainische bis dohin Omdssprooch. In unzählische Lehnwärder (bspw. „Zischel“ vun „tegulum“), Fremdwärder (bspw. „Interesse“, was hääsd: „dozwische sai“) unn Reedewennunge (bspw. „in vino veritas“, uff pälzisch: „Im [[Woi]] lieschd die [[Währred]]“) is Ladain bis heit ach in netromanische Sprooche präsennd. Bei de Bildung vun naie Fachbegriffe werd immerwerre uffs Ladäänische zrickgegriffe, bspw. baam „[[Aadoomobil]]“, awwer ach bei biologische Gaddungsbezeischnunge.

Wesche dere immense Bedoidung fer die sproochlische un kulturelle Endwicklung vun Europa werd Ladain immernuch an Schule in de daitschsproochische Länner un annere europäisch Staade gelehrd. Fer viele Schdudiegänge is es sogenannde „Latinum“ needisch, en qualifezeerde Nochwais, dass mer Ladain an de Schul gelernd hot.

[[de:Latain]]
[[en:Latin]]
