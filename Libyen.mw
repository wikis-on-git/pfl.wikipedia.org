[[Datei:Both flags of Libya 2011.gif|thumb|Owwe die Flagg vun de Libysch-Arabische Dschamahirija, kondrollierd vun de legitime Regierung, unne die Flagg vum Keenigraisch Libye, benudzd vum Iwwergongsrad]]
'''Libye''' (arabisch: ‏ليبيا‎ Lībiyā, amdlisch ''Große Sozialisdische Libysch-Arabische Volks-Dschamahirija'') is en Schdaad im Norde vun [[Afrika]]. Uugfähr 6,4 Millione Lait wohne in dem Schdaad midd enerer Fläsch vun 1,7 Millione km², dodraus ergebbd sisch ä Bevelkerungsdischd vun 3,3 Oiwuhner pro km². Des Lond befind sisch momentan im Birgerkriegszuschdond, des heeßt, en Dääl werd vun de legitime Regierung kondrollierd en onnere vum Iwwergongsrad. Mid em HDI vun 0,755 is Libye de hechschdendwiggelsde Schdaad vun Afrika, des hot es dem viele [[Erdeel]] zu vadonge, awwa aach den Reforme in de Bildung unn im Sozialsyschdem. Die libysche Haubdschdadt is Tripolis.

== Geografie ==
[[Datei:Libya relief location map.jpg|thumb|Topographie vun Libye]]
De greeschd Dääl (90%) vun Libye is vun de Wischd Sahara bedeggd. Im Norde, an de Middlmeerkisch, herrschd Middlmeervegetatsion. Ner do reschned es, dass mer in begrenzdem Maase õõbaue konn, Aggafläsche in de Wisachd find mer nur an Oase. Im Nordweschde find mer ä Kischdeewene, des Innelond is hiegelisch, de Nordoschde iss ziemlisch flach, ner bai Benghasi find mer en Kischdegebirge. Im Siede befind sisch des Hochgebirge Tibesti mid dem hechschde Bärsch vun Libye, dem 2.267 m hohe Bikku Bitti. Die drai große Regione vun Libye sinn Tipolitanie im Nordweschde, de Fezzan im Siedweschde unn die Kyrenaika im Oschde.

Libye hot raische Erdeelvorkomme an de middlere Kisch unn im Innelond, außadem sinn noch riesische Wassavorkomme aus de ledschde Aiszaid vorhande, die werre mid riesische Wassa-Paiplains im gonze Lond vatailt (''Great Man Made River Project''). 

Die Oschd-Weschd-Ausdehnung bedrägd 1.500 km, die Nord-Sied-Ausdehnung 1.350 km. Nachbarschdaade sinn Tunesie im Nordweschde, Algerie im Weschde, Niger im Siedweschde, Tschad im Siedoschde, Sudan an de siedlisch Oschdgrenz unn Ägypte im Oschde. Die Middlmeerkisch im Norde is 2.000 km long. Libye iss nach Algerie, KOngo unn dem Sudan des vertgreeschd LOnd vun Afrika.

== Websaide ==
*[http://www.transafrika.org/pages/laenderinfo-afrika/libyen/geographie.php Informadsione iwwer die Geografie]

[[Kategorie:Schdaade in Afrika]]

[[de:Libyen]]
