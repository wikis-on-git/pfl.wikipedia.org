'''Ludwig Hartmann''' (* 4.2.1881 Speyer - † 14.4.1967 [[Ludwichshafe]]) war en Pälzer Mundartdichter un ach Herausgewer vun Mundartlideradur. 

== Lewwe ==
Gebore worre isch er in [[Speyer]] als Sohn des aus [[Vollmersweiler]] schtammende [[Lehrer]] und schpädere Woihändler Johann L. Hartmann. 1891-1997 hod ers Gymnasium in Speyer bsuchd un anschließend de Kaufmonnsberuf gelernt. 1898 is er in Dienscht vun de [[Reichsbahn]] gtredde und in Speyer, [[Bellem]], Ludwischshafe und [[Münsche]] gschafft. Während em ersche Weldkriesch war Feldeisebahner. 1923/24 musst er uf Anordnung vun de damalische franzesische Bsatzungsbeherde ausserhalb vun de Palz verbringe un hod in Owwerbayern gelebt. 1946 ging er als Bundesbahnowwerinschpektor in de Ruhesschtand und hot bis zu soim Tod 1967 in Ludgwigshafe gelebt. Gehairad hot er die Johanna Wetz.

== Dischder ==
S Indresse an Pälzer Mundartdischdung henn beim Ludwig Hartman Begeschnunge mit de Mundartdischder und [[Karl Christian Nadler]] und [[Karl August Woll]] ausgelest. 

1914 erschien soi erschdes Werk des Gedischdband ''Pälzer Schternschnuppe'', des bis 1926 in sechs Uflache erschien. Weidere Anreeschunge erhielt Hartman noch soine Angawe vum Speyerer Archivar [[Ludwig Schandein]]. Soim Erschlingswerk folgten bis 1858 sechs weidere Gedischbänd, die ach klenere Prosatexde enthielten. Einische der Bänd enthielten ach hochdeitsche Texde. S bekanndeschde Stick is ''De Unkel aus Amerika''.

1920 erschien soi reich illusdrierdes Werk ''Kinnersprich vum Ludewig'' (Neiuflach 1981) vun dem damals inerhalb vun vier Woche 4000 Exemplare verkaft worre sin.

1925/1926 betreude er die zweebändisch Anthologie ''Pälzer Ausles''.

== Werke ==
Autor
* ''Deheem isch deheem. Heiteres und Ernstes in Pfälzer Mundart und Hochdeutsch.'' 1928
* ''Mucht nit greine! Lustiges Pfälzer Deutsch in Vers und Prosa.'', Ludwigshafen am Rhein 1931, Waldkirch & Cie
* ''De Unkel aus Amerika. Eine heitere Pfälzer Erzählung'', Neustadt an der Weinstraße, Meininger Verlag, 1954.
* Die Teemaschin. Eine Auswahl neuerer und alter Pfälzer Gedichte, Ludwigshafen am Rhein 1958
* Kinnersprich vum Ludewig. Ein pfälzisches Bilderbuch in Reimen für groß und klein. Zeichnungen von Eres. 3. neu bebilderte Aufl. Speyer 1956, Verlag der zechnerischen Buchdruckerei

Herausgeber
* ''Pälzer Ausles. Eine Sammlung bester Pfälzer Mundartddichtungen.'' Band 1, Ludwigshafen am Rhein 1925, Waldkirch & Cie.
* ''Pälzer Ausles. Eine Sammlung bester Pfälzer Mundartddichtungen.'' Band 2, Ludwigshafen am Rhein 1926, Waldkirch & Cie.

== Quelle ==
Jürgen Beckman, Heinz-Jürgen Kliewer: ''Isch redd mein Muddersproch, Anthologie Pfälzer Mundartliteratur'', [[Pfälzische Verlagsanstalt]] GmbH, [[Landau/Pfalz]] 1997, Seite 214

{{SORTIERUNG:Hartmann, Ludwig}}
[[Kategorie:Pälzer Mundardaudore]]

[[de:Ludwig Hartmann (Autor)]]
