[[Datei:Wappen Ludwigshafen.png|thumb|right|130px|Wappe vun Ludwichshafe]]
[[Datei:Lage der kreisfreien Stadt Ludwigshafen am Rhein in Deutschland.PNG|right|130px]]
[[Datei:Rhineland-Palatinate LU.svg|thumb|right|Die Loog vun Ludwichshafe in Rhailond-Palz]]
== Ludwichshafe ==

'''Ludwichshafe''' (spettisch aach Lumbehaafe) is eeni vun de gräschde Schdädt in de [[Palz]]. Awwer sie is noch viel mehr: Sie iss nämlich de Außeposte vun de Palz zu de Badenzer. Uff de anner Seit vum [[Rhoi]] lischt [[Bade-Wirddebärsch]] und die Kurpalz. 
Vun de Pälzer werd die Schdadt in Olehnung an die Anilin a gern Lumpehafe geneent. Besonners in de Fasnacht kummt des dann immer widder.

== Geografische Ohgawe ==

Geografisch isses ganz äfach zu lokalisiere, weil se am Rhoi liegt und wenn ma denn gfunne hot, dann find ma a Ludwichshafe. Im Atlas kann ma nochgucke, des is 49°29´nördlicher Längegrad unn 8°27´vum östliche Breidegrad.
Im Durschschnitt liegd es Ganze ebbes iwwer 96 Meter iwwerm Meeresschpiggel. Awwer es gibt hehere Ortsdeele wie die Gardeschdadt odder a niedrischere wie Oggerschem.

Eigendlich doo, wo de Gott die Erd gekisst hott!

Motto:

-Iwwer Ludwichshafe lacht die Sunn, iwwer Mannem die gonze Weld-

== Ortsdeele ==

Ludwichshafe kammer in 10 Bezirke uffdeele, un die kammer dann widder deele:
* [[Oppa]] (mit [[Edischem]] un de [[Pingschdweed]])
* [[Oggerschem]] (mit Melm)
* [[Friesenem]] (mit Froschlaach)
* [[Maudach]]
* [[Gardeschdadt]] (mit Hoch- un Niederfeld un de Reutersiedlung) 
* [[Munnerem]]
* [[Roigennem]]
* [[Ruchem]]
* die [[Nördlisch Innestadt]] (mit de Ortsdeele West, Nord unn [[Hemshof]])
* die [[Südlisch Innestadt]] (mit de Ortsdeele Süd, Mitte un Parkinsel)

== Gschichde - E ganz jungi Schdadt ==

Dodebei is Ludwichshafe nettemol e aldi Schdadt, sonnern eischentlich ganz jung... 2003 hot se ihrn 150. Geburtstaach gfeiert. Awwer des liegt net dro, dass do friher bloß Feld war, sonnern dodro, dass die meiste Schdadtdeele ehwe schun alt sinn, aber erst spät eigemeint worre sin.

Nóóm Wiena Kongreß is die linksrhoinisch Palz zu Bayern kumm un 1820 is uff de Monnma Schanz ä priwad Hondlshaus endschdonne, des wus Keenischraisch 1843 kaafd hod un zamme midärre Óólehschdälle em Keenisch Ludwich I. vun Bayern zu Ehre Ludwichhafe genennd un bsiedld hod. Nain Joa schbäda waas ä selbschdännisch Gmäänd mid 366 ha: 240 ha vun Friesnem un 126 ha vun Mundenem. Bääd Odd sin schbäda oigmäänd worrn.

1852 König Maximilian II. Ludwichshafe die Rechde vunäre Gmää valije:

:„Seine Majestät der König haben die Bildung einer eigenen politischen Gemeinde Ludwigshafen, bestehend aus den Ansiedlungen zu Ludwigshafen, den Hemshöfen, dem Ganter- und Rohrlachhofe, so dann der Gräfenau, ferner die Bannabteilung zwischen den Gemeinden Friesenheim, Mundenheim und Ludwigshafen allergnädigst zu genehmigen geruht.“}}
Om 8. November 1859 is die Gmäänd Ludwichshafe zunärre Schdadt erhowen worn.

Die meischde Schdadtdeele sinn im Basisverzeischnis vumm Kloschter Lorsch (an der Bergstross) verzeechent un ewe a do zum erschte Mol erwähnt:

Oggerschem ist 769 gegrind worre, Munnerrem und Maudach dann 770, Friesenem un de Hemshof 771. Edischem gibts seit 772 und Oppa glei newedro seit 808.

Rhoigennem wird 831 im Goldene Buch vun de Abtei prüm in de Eifel ins Regischter uffgenumme, un Ruchem erst am Ofang vum 10 Jahrhunnert, weils de Abtei Weißeburg geheert hot.

Erscht 1853 is die Gemeend Ludwichshafe entstanne ungefähr do, wo jetzt de Stadtdeel Mitte iss. Schdadtrechte kriegt hots dann 1859.

Im zwette Weltkrieg hot de Wenner vun Braun die erscht V2-Rageet im Bruch gebaut und abschosse. Leider isse in Oggerschem ufm Feld widder runnerkumme.
[[Datei:Ludwigshafen RathausCenter.jpg|160px|left]]

== Induschdrieschdadt ==
 
In Ludwichshafe gibts a kää Schloss oddä suebbes ähnlisches, des iss mehr ä Induschdrischdadt – un aac des nuch nid so long – ä longi Zaid waas's greeschde Doff vun Daitschlond. Seit iwwer hunnertfuffzisch Johr (seit 1856) gäbds do die [[Anilin]] (in Hochdeutsch BASF), wo di Aniliner drin schaffe. Fast ganz Lumpehafe schafft do drin un aa nuch die halwe Umgewung. Oddee hot do gschaffd oddee werd mal mol drin schaffe.

Intrisand is, daß die Ainlin eischentlich gar net do hätt gebaut werre solle, sondern uff de anner Seit vum Rhoi. Deswege hässt se jo ach '''''B'''adische '''A'''nilin unn '''S'''oda-'''F'''abrik'' (BASF). Awwer die do driwwe woollten se net wege dem Dreck. 

Jetzt hänn se de Dreck, aber Ludwichshafe hot die Oinahme.

Awwer s gibt a noch die Raschig unn de Äbbot un annere Firme do.

Als Metropole wollt sich Ludwichshafe entwiggle, hotts awer verbassd. Reste devund sin die ungenutz U-Bohn und de Hauptbohnhof mit de loge Wege, sowie die große Uffmärschplätz die kenner braucht!

== Beriehmte Leit ==

* De [[Helmut Kohl]] is in Ludwichshafe gebore und Ehrebürger. Bekannt worre isser als [[Bundeskanzler]] vun de [[Daitschlond|Bundesrepublik Deitschland]]. In sei Regierungszeit is [[Daitschlond|Deitschland]] widdervereinischd worre.
* De [[Ernst Bloch]] ist aach in Ludwichshafe gebore un Ehrebürger. Der is später Philosof geworre un hats Prinzip Hoffnung geschriwwe.
* Net in Ludwichshafe gebore, awwer beriemt geworre in de Stadt is die [[Hemshof-Friedel]]. Mit Straße- unn Wertschaftsmusik hat se's gschafft, e echtes Original in de Stadt zu werre, die zwische [[Worschtmarkt]] unn Parkfescht jedes kennt.
* De [[Werner Ludwig]] hot's gschafft achezwanzisch Johr lang Owwerbirschermeeschder vun Ludwichshafe zu bleiwe. 
* De [[Kurt Biedenkopf]] is in Ludwichshafe gebore. Minischderpräsident isser awwer bei de [[Sachse]] geworre.
* De [[Florian Schneider]] is om 5. November.1985 in Ludwichshafe gebore un Booker un Verohstalter. Der is zwetter beim Deitsche Grand-Prix Vorentscheid 2008 mit Lichtpunk aus Mannem geworre.
* Die [[Daniela Katzenberger]] is in Ludwichshafe gebore. Un is als It-Girl in gonz Deitschlond beriemt geworre.
* Die [[William Dieterle]] is in Ludwichshafe gebore. Un is in Hollywood beriemt worre. Der hot de erste Western im Bruch gedrehd.

== Webseidde ==
* [http://www.ludwigshafen.de/ Seid vun Ludwichshafe]

[[Kategorie:Pälzer un Kurpälzer Orde|Ludwichshafe]]

[[ar:لودفيغسهافن]]
[[az:Lüdviqshafen]]
[[bg:Лудвигсхафен]]
[[cs:Ludwigshafen]]
[[cy:Ludwigshafen]]
[[da:Ludwigshafen am Rhein]]
[[de:Ludwigshafen am Rhein]]
[[el:Λούντβιχσχαφεν]]
[[en:Ludwigshafen]]
[[eo:Ludwigshafen]]
[[es:Ludwigshafen am Rhein]]
[[et:Ludwigshafen]]
[[fa:لودویگسهافن]]
[[fi:Ludwigshafen am Rhein]]
[[fr:Ludwigshafen]]
[[frr:Ludwigshafen]]
[[he:לודוויגסהאפן]]
[[hr:Ludwigshafen]]
[[id:Ludwigshafen am Rhein]]
[[is:Ludwigshafen]]
[[it:Ludwigshafen am Rhein]]
[[ja:ルートヴィヒスハーフェン]]
[[kk:Людвигсхафен]]
[[ko:루트비히스하펜]]
[[ksh:Ludwigshafe aam Rhing]]
[[la:Ludovici Portus Rhenanus]]
[[mr:ऑप्पाउ]]
[[nl:Ludwigshafen am Rhein]]
[[nn:Ludwigshafen am Rhein]]
[[no:Ludwigshafen]]
[[pl:Ludwigshafen]]
[[pt:Ludwigshafen am Rhein]]
[[ro:Ludwigshafen am Rhein]]
[[ru:Людвигсхафен-на-Рейне]]
[[simple:Ludwigshafen am Rhein]]
[[sq:Ludwigshafen am Rhein]]
[[sr:Лудвигсхафен на Рајни]]
[[sv:Ludwigshafen am Rhein]]
[[sw:Ludwigshafen am Rhein]]
[[vi:Ludwigshafen am Rhein]]
[[vo:Ludwigshafen am Rhein]]
[[war:Ludwigshafen]]
[[zh:路德维希港]]
[[zh-min-nan:Ludwigshafen am Rhein]]
