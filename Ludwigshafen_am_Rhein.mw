{{Infobox Gemeinde in Deutschland
|Name                 = Ludwichshafe
|Name_amtlich         = Ludwigshafen
|Art                  = Stadt
|Wappen               = Wappen_Ludwigshafen.svg
|lat_deg = 49 | lat_min = 29| lat_sec = 52
|lon_deg = 08 | lon_min = 26| lon_sec = 07
<!--|Breitengrad       = 49/29/52/N
|Längengrad           = 8/26/07/E-->
|Lageplan             = Rhineland-Palatinate LU.svg
|Lageplanbeschreibung = Lag vun de Schdad Ludwichshafei
|Bundesland           = Rhoilond-Palz
|Landkreis            = Ludwighafe
|Höhe                 = 96
|Fläche               = 77.68
|Einwohner            = 163340
|PLZ                  = 67059–67071
|PLZ-alt              = 6700
|Vorwahl              = 0621<br />06237 (Ruchheim)
|Kfz                  = LU
|Gemeindeschlüssel    = 07314000
|Gliederung           = 10 Ordsb'ziag
|Adresse              = Rathausplatz 20<br />67059 Ludwigshafen am Rhein
|Website              = [http://www.ludwigshafen.de/ www.ludwigshafen.de]
|Bürgermeister        = [[Eva Lohse]]
|Bürgermeistertitel   = Oberbürgermeister
|Partei               = CDU
|DIAFAM               = [[Rhoifrängisch]]
|DIALECT              = [[Pälzisch]]
|DIAREG               = [[Voadapälsisch]]
|DIALOC               = 
|DIAACT               = 
}}
'''Ludwichshafe''' (a ''Ludwigshafe'') (spettisch aach Lumbehaafe) is eeni vun de gräschde Schdädt in de [[Palz (Reg.Bez.)|Palz]]. Awwer sie is noch viel mehr: Sie iss nämlich de Außeposte vun de Palz zu de Badenzer. Uff de anner Seit vum [[Rhoi]] lischt [[Bade-Wirddebärsch]] und die Kurpalz. Vun de Pälzer werd die Schdadt in Olehnung an die Anilin a gern Lumpehafe geneent. Besonners in de Fasnacht kummt des dann immer widder.

== Geografische Ohgawe ==
Geografisch isses ganz äfach zu lokalisiere, weil se am Rhoi liggd und wenn ma's donn gfunne hot, dann find ma a Ludwichshaafe. Im Atlas konn ma nochgucke, des is 49°29´nördlicher Längegrad unn 8°27´vum östliche Breidegrad. Im Durschschnitt liggd es Ganze ebbes iwwer 96 Meter iwwerm Meeresschpiggel. Awwer es gibt hehere Ortsdeele wie die Gaadeschdadt odder a niedrischere wie Oggerschm.

== Ortsdeele ==
Ludwichshafe kammer in 10 Bezirge uffdeele, un die kammer dann widder deele:
* [[Obba]] (mit [[Edigumm]] un de [[Pingschdweed]])
* [[Oggerschm]] (mit Melm)
* [[Friesenem]] (mit Froschlaach)
* [[Maudach]]
* [[Gaadeschdadt]] (mit Hoch- un Niederfeld un de Reutersiedlung) 
* [[Munnerem]]
* [[Roigennem]]
* [[Ruchem]]
* die [[Nerdlisch Innestadt]] (mit de Ortsdeele West, Nord unn [[Hemshof]])
* die [[Siedlisch Innestadt]] (mit de Ortsdeele Süd, Mitte un Parkinsel)

== Gschichde - E ganz jungi Schdadt ==
[[Datei:Ludwigshafen RathausCenter.jpg|thumb|160px|left|Des Radhaus vun Ludwigshafe]]
Dodebei is Ludwichshafe nettemol e aldi Schdadt, sonnern eischentlich ganz jung... 2003 hot se ihrn 150. Geburtstaach gfeiert. Awwer des liggt net dro, dass do friher bloß Feld war, sonnern dodro, dass die meischde Schdadtdeele ehwe schun alt sinn, aber erscht speet eigemänt worre sinn.

Nóóm Wiena Kongreß is die linksrhoinisch Palz zu Bayern kumme unn 1820 is uff de Monnema Schanz ä priwades Hondlshaus endschdonne, des wos Keenischraisch 1843 kaafd hod un zamme midärre Óólehschdälle em Keenisch Ludwich I. vun Bayern zu Ehre Ludwichhafe genennd un bsiedld hod. Nain Joa schbäda waas ä selbschdännisch Gmäänd mid 366 ha: 240 ha vun Friesnemm un 126 ha vun Munnerem. Bääd Odd sin schbäda oigmäänd worre. 1852 König Maximilian II. Ludwichshafe die Rechde vunäre Gmää valije:

:„Seine Majestät der König haben die Bildung einer eigenen politischen Gemeinde Ludwigshafen, bestehend aus den Ansiedlungen zu Ludwigshafen, den Hemshöfen, dem Ganter- und Rohrlachhofe, so dann der Gräfenau, ferner die Bannabteilung zwischen den Gemeinden Friesenheim, Mundenheim und Ludwigshafen allergnädigst zu genehmigen geruht.“}}
Om 8. November 1859 is die Gmäänd Ludwichshafe zunärre Schdadt erhowen worre.

Die meischde Schdadtdeele sinn im Basisverzeischnis vumm [[Kloschder Lorsch]] (an der [[Bergstroos]]) verzeechent un ewe a do zum erschte Mol erwähnd. Oggerschumm iss 769 gegrind worre, Munnerrem und Maudach dann 770, Friesenem un de Hemshof 771. Edigumm gibts seid 772 und Obba glei newedro seid 808. Rhoigennem werd 831 im Goldene Buch vun de Abtei prüm in de Eifel ins Regischter uffgenumme, un Ruchem erst am Ofang vum 10 Jahrhunnert, weils de Abtei Weißeburg geheert hot. Erscht 1853 is die Gemeend Ludwichshafe entstanne ungefähr do, wo jetzt de Stadtdeel Mitte iss. Schdadtrechte kriegt hots dann 1859.

== Induschdrieschdadt ==
In Ludwichshafe gibts a kää Schloss oddä soebbes ähnlisches, des iss mehr ä Induschdrischdadt - un aach des nuch nid so long – ä longi Zaid waas's greeschde Dorff vun Daitschlond. Seit iwwer hunnertfuffzisch Johr (seit 1856) gäbds do die [[Anilin]] (in Hochdeutsch BASF), wo di Aniliner drin schaffe. Fast ganz Lumpehafe schafft do drin un aa noch die halwe Umgewung. Intresand iss, daß die Ainlin eischentlich gar net do hätt gebaut werre solle, sondern uff de anner Seit vum Rhoi. Deswege hässt se jo ach '''''B'''adische '''A'''nilin unn '''S'''oda-'''F'''abrik'' (BASF). Awwer die do driwwe woollten se net wege dem Dreck. Jetzt hänn se de Dreck, aber Ludwichshafe hot die Oinahme. Awwer s gibt a noch die Raschig unn de Äbbot un annere Firme do.

== Beriehmte Lait ==
* De [[Helmut Kohl]] is in Ludwichshafe gebore und Ehrebürger. Bekannt worre isser als [[Bundeskanzler]] vun de [[Daitschlond|Bundesrepublik Deitschland]]. In sei Regierungszeit is [[Daitschlond|Deitschland]] widdervereinischd worre.
* De [[Ernst Bloch]] ist aach in Ludwichshafe gebore und Ehrebürger. Der is später Philosof geworre un hats Prinzip Hoffnung geschriwwe. Va ihn iss Ludwichshafe soi "Se(e)hschdadt" gewese.
* Net in Ludwichshafe gebore, awwer a bekonnt is die [[Hemshof-Friedel]]. Mit Stroße- unn Wertschaftsmusik hat se's gscghafft, e echtes Original in de Stadt zu werre, die zwische [[Worschtmarkt]] unn Parkfescht jedes kennt.
* De [[Werner Ludwig]] hot's gschafft achezwanzisch Johr lang Owwerberschermeeschder vun Ludwichshafe zu bleiwe. 
* De [[Kurt Biedenkopf]] is in Ludwichshafe gebore. Minischderpräsident isser awwer bei de [[Sachse]] worre.

== Websaide ==
* [http://www.ludwigshafen.de/ Said vun Ludwichshafe]


{{Navigationsleiste Metropolregion Rhein-Neckar-Dreieck}}
{{Navigationsleiste Landkreise und kreisfreie Städte in Rheinland-Pfalz}}

[[Kategorie:Pälzer un Kurpälzer Orde|Ludwichshafe]]
[[Kategorie:Ludwichshafe]]
[[Kategorie:Schdädte]][[Kategorie:Gemainde in Daitschloand]]

[[ar:لودفيغسهافن]]
[[az:Lüdviqshafen]]
[[bg:Лудвигсхафен]]
[[br:Ludwigshafen am Rhein]]
[[cs:Ludwigshafen]]
[[cy:Ludwigshafen]]
[[da:Ludwigshafen am Rhein]]
[[de:Ludwigshafen am Rhein]]
[[el:Λουντβιχσχάφεν]]
[[en:Ludwigshafen]]
[[eo:Ludwigshafen]]
[[es:Ludwigshafen am Rhein]]
[[et:Ludwigshafen]]
[[fa:لودویگسهافن]]
[[fi:Ludwigshafen am Rhein]]
[[fr:Ludwigshafen]]
[[frr:Ludwigshafen]]
[[he:לודוויגסהאפן]]
[[hr:Ludwigshafen]]
[[id:Ludwigshafen am Rhein]]
[[is:Ludwigshafen]]
[[it:Ludwigshafen am Rhein]]
[[ja:ルートヴィヒスハーフェン]]
[[kk:Людвигсхафен]]
[[ko:루트비히스하펜]]
[[la:Ludovici Portus Rhenanus]]
[[lt:Liudvigshafenas prie Reino]]
[[mr:ऑप्पाउ]]
[[nl:Ludwigshafen am Rhein]]
[[nn:Ludwigshafen am Rhein]]
[[no:Ludwigshafen]]
[[pl:Ludwigshafen am Rhein]]
[[pnb:لڈوگشافن]]
[[pt:Ludwigshafen am Rhein]]
[[ro:Ludwigshafen am Rhein]]
[[ru:Людвигсхафен-на-Рейне]]
[[simple:Ludwigshafen am Rhein]]
[[sq:Ludwigshafen am Rhein]]
[[sr:Лудвигсхафен на Рајни]]
[[sv:Ludwigshafen am Rhein]]
[[sw:Ludwigshafen am Rhein]]
[[vi:Ludwigshafen am Rhein]]
[[vo:Ludwigshafen am Rhein]]
[[war:Ludwigshafen]]
[[zh:路德维希港]]
[[zh-min-nan:Ludwigshafen am Rhein]]
