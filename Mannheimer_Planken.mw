Die '''Mannemer Plonke''' sinn die Haubdoikaufsschdroß im Zentrum vunde Mannemer Quadrate.

== Gschischd ==

Urschbrünglisch hawwe sich die Plonke vum Paradeblatz bis zum Wall der ehemolisch Friedrischburg gezoge, der die Schdadt vum Schloßbezirg getrentt hot. Weil de Bode sandisch is, heßen se ach ''"Uffm Sand"''. Sie zoch sich vun Schdadtor zu Schdadtor, vum Heidelbärscher Tor hie zum Rhoitor, während die sogenannde ''"Breidi Schdroß"'' vum Mannemer Schloß zum dritte Schdadtor, dem Neggator gführt hot.

== Falauf ==

* Vum Oschde falaufe die Plonke zwische de Quadrade O1 unn P1 bis O4/P4. Droh óschließe duht sich die Heidelbärscher Schdroß, die diregd zum Wassaturm unn zur Auguschda-Oalach laafe duht.
* Vum Wesde laafen die Plonke zwische de Quadrade D1 bis D4 und E1 bis E4. Do duht sich dann die Rhoischdroß óhschließe, die früha zum Rhoitor gführt hot. Haid führd ihr Falängarung üwwa die Kurt-Schumacher-Brigg nach [[Ludwichshafe|Ludwichshafe]].

== Glaskubus ==

Zwische de Quadrade P2 unn P1 iss 2003 als Mahnmol vier die jüdische Opfa des Nationalsozialismus aus Mannem än Glaswörffel midde um Fußwech gebaud worn. Uffm Kubus sinn in Schbigglschrifd die Nome vun de amordete Mannemer óhgbracht. Der Kubus iss selwa schräg uffgschdelld, damid sich ä Ax uff den Middelpunkd vum Paradeblatz beziehe duht.

== Guggsch ach ==
* [[Kabuzinaplonke|Kabuzinaplonke]]

[[Kategorie:Blätz in Mannem|Mannemer Plonke]]

[[de:Kapuzinerplanken]]
