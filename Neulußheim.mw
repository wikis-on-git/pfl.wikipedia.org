{{Infobox Gemeinde in Deutschland
|Wappen = Wappen Neulussheim.png 
|Lageplan = Neulußheim in HD.svg
|lat_deg = 49 | lat_min = 18 | lat_sec = 08
|lon_deg = 08 | lon_min = 31 | lon_sec = 0
|Bundesland = Baden-Württemberg
|Regierungsbezirk = Karlsruhe
|Landkreis = Rhein-Neckar-Kreis
|Höhe = 105 m N.N.
|Fläche = 3.39
|Einwohner = 6500
|PLZ = 68809
|PLZ-alt = 6823
|Vorwahl = 06205
|Kfz = HD
|Gemeindeschlüssel = 08226059
|Adresse = St. Leoner Straße 5<br />68809 Neulußheim
|Website = [http://www.neulussheim.de/ www.neulussheim.de]
|Bürgermeister = Gunther Hoffmann
}}
 
'''Neilosse''' isch ä Gmeinde im Norde vun [[Bade-Wiattebiach]]. Neilosse isch 1711 vum Julius Schickard gegründ wore. Neilosse isch 339 Hektar groß un werd vun de Nachbargmeinde [[Altlosse]], [[Hockene]], [[Reilinge]] un [[Wogheisel]] umgewwe. Im Mument isch Gunther Hofmann Biamäächter vun Neilosse.

==Gschichd==
De Ord isch 1711 uf Aregung vum wiattebiachische Amtspflejer Julius Schickard an de ostlich Gmarkungsgrenz vun Lusse (seit 1816: Altlosse) an änere Strosekreitzung gegründ wore. De dem Schickard am 19. März 1711 vun dem wiattebiachische Herzog Eberhard Ludwig zugteild Fläch ware 100 Morge. Des erschte Gebeide war en Meierhof mit enere Wertschaft.

De Gmarkung isch bei de Grindung dem wiattebiachische Kloschter Maulbrunn unnerschtanne un war unner de Schirmherrschaft vum Hochstift [[Schbaya]], des sich awwer net uf Dauer durchsetze gekennt hot. 1816 isch der alde Nome Lußhofe vum Amt in Neilosse umgeännert wore.

1806 isch Neilosse im Dausch vun [[Wiattebiach]] zu [[Bade]] glangt. 1821 isch de Gmeinde eigenstännisch wore, hot sich awwer noch lang mit Altlosse um de gnaue Gmarkung stritte. 1830 sin se dann onisch wore. Am End vum 19. Jahrhunnert hot Neilosse viel Tabakfabrigge kat un en Bohhof kriegt.

In de badisch Verwaldung war Neilosse long in Deil vum Amd [[Schwetzinge]]. Des isch 1924 ufglöst wore un hot dann zum Kreis [[Monnem]] kert.

1952 isch de Gmeind in Deil vum neie [[Bade-Wiattebiach]] wore. Bei de Gmeinde- un Kreisreform 1970 isch de Ord zum Rhoi-Neckar-Kreis kumme un isch mit de Gmeinde Hockene, Altlosse un Reilinge ä Verwaltungsgmeinschaft eigange.

Va de groß Verkehrsendlaschtung sin de B 36 un de B 39, de sich frier im Ord gekreizt hän, aussem Ort glegt wore. 1986 hot Neilosse sei 275-jährisches Jubiläum gfeiert.  

==Eiwuhner==
Neilosse hot mumentan 6500 Eiwuhner. Als Neilosse gegründ wore isch hots domols ca. 300 Eiwuhner kat. Am end vum 18. Jahrhunnert hot Neilosse schun mehr Eiwuhner kat, wie Altlosse. Nachem 2. Weltkrieg hot Neilosse 400 Flichtling ufgnomme.

{| class="prettytable"
|- style="background:#e3e3e3"
! align="left" | Jahr || 1777 || 1818 || 1834 || 1852 || 1905 || 1925 || 1950 || 1957 || 1985 || 2005
|- align="right"
| Einwohner<ref>Einwohnerzahlen bis 1967: ''Kreisbeschreibung Bd. 3'' S. 719.</ref>
 || 405 || 490 || 662 || 1008 || 1811 || 2723 || 3661 || 4522 || 5500 || 6500
|}

==Religion==
[[Datei:Neulussheim alte ev Kirche.jpg|thumb|ald evangelisch Pfarrkersch(erbaut 1807)]]
[[Datei:Neulussheim Evangelische Kirche 20100719.jpg|miniatur|hochkant|nei Evangelisch Kersch]]
Vorm 2. Weltkrieg hän in Neilosse fascht nur Evangelische glebt. 1804 ware in Neilosse 98% vun de Mensche evangelisch. 1925 ware mit 92% immer noch de meischte evangelisch. Nachem 2. Weltkrieg sin dann viel katholische Flichtling aussem Oschte kumme. 1967 hän die Katholike en Oteil vun 25 % kat. Heit gibts in Neilosse a viel Katholische.

==Bolidik==
===Gmeinderot===
[[Datei:Neulussheim Rathaus 20100719.jpg|miniatur|Rothaus]]
De Gmeinderot hot 18 Sitz un werd derekt va fünf Johr gwählt. Hizu kummt de Biachamääschter als Gmeinderotsvorsitzender. Noch de [[Wahl]] vun 2009 isch di Mandatsverteilung wie folgt:

#[[SPD]] 31,0% (+1,4) - 6 Sitze (=)
#[[CDU]] 30,3% (+6,6) - 6 Sitze (+2)
#[[Freie Wähler|FWV]] 29,9% (-3,8) - 5 Sitze (-1)
#[[Freie Demokratische Partei|FDP]]/[[Demokratische Volkspartei|DVP]] 6,0% (+6,0) - 1 Sitz (=)
#Andere 2,9% (-10,0) - 0 Sitze (-2)

===Biachamääschter===
De [[Boiamääschda|Biachamääschter]] werd in derekter Wahl va acht Johr gwählt.

Biachamäächter seit dem End vum 2. Weltkrieg sin Folgende:
*Fritz Stadler (1948–1966)
*Ewald Butz (1966–1993)
*Gerhard Greiner (1993–2008)
*Gunther Hoffmann (seit 2008)

==Bildung==
===Musee===
Im Dachgschoss vun de alde Schul isch ä Turmuhremuseum, des Uhre vun drei Jahrhunnerte zeigt. Im alde Bohhof isch ä Heimatmuseum. Sunscht sin im alde Bohhof noch als ä paar Ausstelunge vun Kinschtler.

===Schul===
In Neilosse gibts ä Gmeindebicherei un ä Grund- un Hauptschul mit änere Werksrealschul, sowie ä frei christlich Schul mit Grund- und Realschul. Va die kläne Eiwuhner gibts en kommunale, en evangelische un en römisch-katholische Kinnergarde.

==Verkehr==
Neilosse hot ä Haltstell an de Bahn vun [[Karlsruh]] nach [[Monnem]]. sunscht fahre noch Busse vun [[Haidlbärsch]] nach [[Schbaya]] un vun [[Altlosse]] nach [[Walldorf]]. Neilosse ghert zum Verkehrsverbund [[Rhoi-Neckar]]. 
Es git de derekte Verbinnungen üwwer de B 36 ([[Karlsruh]] - [[Monnem]]) un de B 39 ([[Monnem]] - [[Lahr]]). Im Norde verläft a noch de A 61 un im Oschte die A 6.

== Einzelnochweis==
<references/>

== Weblinks ==
{{Commons}}
* [http://www.neulussheim.de Gemeinde Neulußheim]

[[Kategorie:Pälzer un Kurpälzer Orde]]

[[de:Neulußheim]]
[[en:Neulußheim]]
[[eo:Neulußheim]]
[[fr:Neulußheim]]
[[it:Neulußheim]]
[[ja:ノイルスハイム]]
[[nl:Neulußheim]]
[[pl:Neulußheim]]
[[pt:Neulußheim]]
[[ro:Neulußheim]]
[[ru:Нойлусхайм]]
[[vo:Neulußheim]]
[[war:Neulußheim]]
