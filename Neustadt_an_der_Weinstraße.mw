[[Datei:Wappen Neustadt Weinstrasse.svg|thumb|right|130px|Wappe Naischdadter (/Pälzer) Löw]]
[[Datei:Lage Neustadt an der Weinstrasse in Deutschland.png|right|130px]]


'''Naischdadt''' is e kraisfraii Schdadt mit uugfähr 54.000 Oiwohner am Ausgang vum Lombreschda Daal in die Rhoiewene, lichd also an de Haad un in de Mid vunde [[Woischdrooß]].

== Haabdschdadt? ==

Daß Naischdadt vun de Naistadtern als die Haabdschdadt vun de Palz oogseje werd, sien viele gaa ned so gärn und nuch meecher kennens ned orer ner falsch verschdeje, wail ses nua bolidisch sien: Nadierlich schbield aach mid, daß do iwwern halb Johrhunnerd die Bezärchsreschierung gseeß hod - unnerm Keensch isse in Schbayr gwesd, haid isse äschdemol gons uffgeleesd - awwee vor allem laihd Naischdadt ned ner in de Mid vun de (aal) Palz, sunnern aach in de Mid vun de Woischdroß un is de dradizionelle Wahl- un Greenungsord vun ned ner de pälzer, sunnern aach de daitsche Woikeenischin - ner fuchzeh mol hen onnrn Schdädt die hochi Ehr khäd.

== Geografische Ohgawe ==

[[Datei:Rhineland p stadt nw.png|right|150px]]
Naischdadt lischd geografisch so zimlisch in de Midt vun de Palz direkt an de Woischdroß (im Naischdadter Ortsdel [[Diedesfeld]] is de Midlpunkt vun re markierd). Naischdadt lischt am [[Haad]]rand, also am estlische Rand vum [[Pälzer Wald|Pälzerwald]], do wu dann die [[Roiewene]] afangt.

Dursch Naischdadt fließt de Speyerbach, där delt sisch dort uff in Speyerbach un Rehbach. Ausserdem is noch de Muschbach zu nenne, där dursch Gimmeldinge, Lobloch und Muschbach fließt un denooch in de Rehbach noi.

Im Weste g'hert ä Stick vum Pälzerwald zu Naischdadt un im Oste än Deel vum Ordenswald. Die wischdigschde Bärsche vum naischdadter Del vum Pälzerwald sinn de Nolle, de Känigsbärsch, 's Woibiet u. de Stawebärsch. Zwische de Ortsdele sinn iwweral [[Wingert]] zu finne, und gesche Oste ach emol e glä bissl Ackerfeld.

== Oidälung ==

Naischdadt beschdet aus de aichendlische Schdadt (die "Inneschdadt"), mehrere Stadtvärdl, die direkt aagebaut sin: die [[Hambacher Heh]], 's [[Afrigavärdl]], 's [[Schändaal]], [[Winzinge]], 's [[Böwisch]] unn die [[Ostschdadt]]. Dodezu kummen dann noch mehrere Ortsdele, die erschd 1969 oigemoindet worre sin: [[Diedesfeld]], [[Duddwailer]] (erschd 1974), [[Goise]], [[Gimmeldinge]], [[Haardt]], [[Hambach]], [[Känichsbach]], [[Lache-Schbayadorf]] un [[Muschbach]].

== Bausubschdanz ==

Naischdadt had noch ä guude Deel aale Haiser un Fassade: in Winzinge kunn mer zwische de Oschdschul un em ejemaalsche Gaaskessl viel Neoklassizismus vun de Grinnerzaid seje. In de Inneschdadt gebts jedi Menge Fachwerghaiser aasm [[Middelalder]], die schenschde sinn in de Hinnergass unn in de Zwerschgass z'sehe. Ansunschde han se in de Fuchdscher zwa viel zerschdeerd, awwer die [[Schdifdskerch]] un de Brunne sin stejegebliwwe und de naije Maagdbladz is faschd schun so scheen wie uf de aale Biller vun sellemol, die wo de Kunschdmaler Adolf Riedhammer gemoold hod, wie er am [[Schbayra Dum]] an de Renowierung gschaffd hod, wie die Palz noch zum Keenichraisch Bayern keerd hod. Un es [[Hambacha Schloß]] is inzwische faschd noch bekannder als wie de [[Saumaache]]. Annerschdwo viel wenscher bekannd is die [[Wolfsbursch]], wo 130 m iwwerm Lombreschder Daal uff 270 iwwer NN vuurm Ordsoigong laihd. Die is so all wie Naischdadt selberd.

== Verkehr ==

Naischdadt is de hegschdfrequendierde Aisebahnknodepunkt vun de Palz. Die Hauptschdreck vunn [[Monnem]] noch [[Paris]] (iwwer [[Lautre]]) verlaaft in Ost-West-Rischdung dursch Naischdadt. Noch Siede gibts a Streck noch [[Karlsruh]] bzw. [[Stroßbursch]] un noch Norde Rischdung [[Derkem|Därkem]] un [[Grieschdadt]], wo die Audobohn Mannem - Paris longgehd.

Naischdadt hot momendan 3 Bahnhääf: Hauptbahnhof, Bewisch un Muschbach. En verde Bahhoof newwerm Woischdroße Zendrum is  derweil in Planung.

Naischdadt lischd an de Audobahn A65 und an de Bundesstrosse B38, B39 un B271. 

Said kózm hod Naischdadt die ärschd "Elekdro-Tankschdäll" (also Elekdroaudo-Ladeschdazion) in gonz Rhoillond-Palz.

In Schbayadorf is ausserdem en gläne Fluchblatz.

Die wischdigschde iwwerregionale Radwesche dursch Naischdadt sinn:
* de Woischdroßeradwesch
* de Kraut-un-Riewe-Radwesch
* de Radwesch noch Speyer durch de Ordenswald
Außerdem gibt's noch de Radwesch Rund ums Woibiet.

== Feschde ==

[[Datei:Winzerfestzug (1).JPG|left|160px|Woifeschdt]]
In Naischdadt werd's wischdigschde Woifeschdt vun Daitschland g'faiert - un, nóóm Därkma Worschdmaagd, es zwäddgreeschde: 's "Daitsche Woilesefeschdt", des wu soin Nome zamme midde Daitsch Woischdrooß griehd hod, zu dem awwer alle Pälzer bloß 'Haiselscher' sagen, wail do so viel Haiselscher sin, wu mer gude Pälzer Woi tringe konn. Des is imma onde ärschde zwää Wucheänd vum Ogdoba. 

Die Óófäng lieje im gruße Feschdumzuch, den wu die Naischdadta Winzär 1909 noom Ärndedangfeschd es ärschd Mol vaóóschdald hen - jezad issa am zwädde Wocheend vum Feschd. Donn is aach im Saalbau die Wahl un die faialisch Kreenung vun de daitschi Woikeenischin. Die Gala wärd vum SWR laif iwwadróóche, die öffndlisch Befrachung wärd ufgezaischnd.

Am Fraidach vum ärschde Wucheänd wärd im Saalbau die pälzisch Woikeenschin gewääld.

Newadäm gibts in jedem Orstdel jedi Meng Kerwe, Woifeschde etc. iwwers Johr verdählt.

Außerdem a paar Sportveranstaldunge vun iwweregionaler Bedaidung, wie Triathlon u. Mountainbike-Renne.

== Wischdische Glänischkaide ==

Die Oiwohner vun Naischdadt häßen "Naischdadter" un net "Naischdädter". Genauso häßt 's dann ach [[Naischdadter Dal]].

== Gschichdscher un Kuriosidäde ==

;Kää Bombe uff Naischdadt
Naischdadt is - unserm Herrgodd sais gedongd! - im Griesch ned su arg zerschdeerd worn. Die aale Naischdadter verzähle haid nuch, doß de Scheff vun de Ammis domols middr Dochder vum Borjemääschder ogebenneld hot un die soll em gsaad hen, wunner ija schee Naschdadt zerbombe lasse dääd, do dääds nix mid nerre wärn. Alla, hodders soi geloßd un die zwää hon sisch gried un sin had nuch gliglisch - wunn se ned gschdorwe sin.
;De Vier-Meeres-Bligg
Vun Naischdadt fiere drai Weesche zu de Wolfsgursch iwwerm Lombreschder Daal: de heegschde gehd vun de Welschterass iwwers Woibied no hinne ins Daal, de unnerschd gehd hinnerm aale Lyceeum hoch un donn glai no lings ins Daal un meschd graad knapp iwwerm Daal elong un de middlerschd fangt aa an de Welschterass oon, fierd awwer diregd zur Bursch. Uff demm Weesch is do, wo mer so en härrlische Bligg iwwer die gonzie Schdadt hod, vun de Roiewene bis hinner die aal Owwerrealschuul, uff demm Weesch is do aach de Viermeeresbligg: morschens sied mer ä Newwlmeer, middachs ä Haisermeer, owends ä Lischdermeer un nachds gaanixmeer!

== Websaide ==

* [http://www.neustadt-weinstrasse.de/ De Said vun de Stadtverwaldung] (in Daitsch)
* [http://www.neustadt.pfalz.com/ De Said vum Fremdeverkehrsamt] (in Daitsch)

<onlyinclude>{| border="1" cellpadding="5" cellspacing="2" style="border:1px solid {{{Rand|#oocc33}}}; background-color:{{{Hintergrund|#FFFFFF}}};  margin-bottom:0.4em; margin-left:auto; margin-right:auto; width:{{{Breite|100%}}}"
|-
| style="font-size: 95%; text-align:{{{Textausrichtung|left}}}" |
{{{1|}}}Die Rischdischkaid vun däm Ardiggl do is im Januar 2010 dorsch Vaglääsch mid onnäre Wiggipedias un - wu needisch - midde dord óógäwwene Quelle nóógwiese worn.
|}</onlyinclude>

[[Kategorie:Naischdadt]]
[[Kategorie:Woischdroß]]

[[bg:Нойщат ан дер Вайнщрасе]]
[[da:Neustadt an der Weinstraße]]
[[de:Neustadt an der Weinstraße]]
[[en:Neustadt an der Weinstraße]]
[[eo:Neustadt ĉe la Vinstrato]]
[[es:Neustadt an der Weinstraße]]
[[et:Neustadt an der Weinstrasse]]
[[fi:Neustadt an der Weinstraße]]
[[fr:Neustadt an der Weinstraße]]
[[id:Neustadt an der Weinstraße]]
[[it:Neustadt an der Weinstraße]]
[[nl:Neustadt an der Weinstraße]]
[[nn:Neustadt an der Weinstraße]]
[[no:Neustadt an der Weinstraße]]
[[pdc:Neustadt an der Weinstraße]]
[[pl:Neustadt an der Weinstraße]]
[[pt:Neustadt an der Weinstrasse]]
[[ro:Neustadt (Weinstraße)]]
[[ru:Нойштадт (Вайнштрассе)]]
[[simple:Neustadt an der Weinstrasse]]
[[sr:Нојштат ан дер Вајнштрасе]]
[[sv:Neustadt an der Weinstraße]]
[[sw:Neustadt an der Weinstraße]]
[[vi:Neustadt an der Weinstraße]]
[[vo:Neustadt an der Weinstraße]]
[[war:Neustadt an der Weinstraße]]
[[zh:葡萄酒之路上的诺伊施塔特]]
