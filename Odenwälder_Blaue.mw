Di '''Orewälder Blooe''' is e aldi [[Grumbeerplanz|Grumbieresort]] aus-m [[Odewald|Orewald]].

== Herkunfd un Aussehe ==

Da Bähm-e Schorsch Fritz (Georg Friedrich Böhm) aus [[Groß Bieberau]] im Orewald hot di Sort gezischt un Nainzähhunnertacht di Zulossung griggt. Di Sort gibt-s bis hait noch. 

Di Knolle vun derre Grumbier sin groß un rund bis oval. Wie da Nåme schun vermude loßt, is di Schal bloo-violedd. Innedrin sin se hellgeel, mit middeldiefe Aare.

== Åbau, Aijeschafde un Verwendung ==

Ausgebrocht werd se im Friehjohr. Di Ernd is middlfrieh. Di Sort kummt mit alle Bodearde vun  såndisch bis läämisch zurescht. Am beschde baud ma se an nährschdoffraische Schdåndorde mit viel Sunn åå. Di Plånz is geje vaschiedene Viare gud resischdend, awwer e bissl åfellisch geje Grumbierkrebs, -schorf un -nematode.

Di Orewälder Blooe hot in wärzische un mehlische Gschmagg, is mehlisch kochend un aignt sisch fär Salad, [[Gequellde mit weiße Kees|Gequellde]] un Gebrädlde. 

== Indresåndes ==

E waidari Grumbiersort aus-m Orewald is di „Orewald Rood“.

== Quelle ==

* [http://www.guendels-kulturstall.de/0428c19aaf0d2b918/0428c19b091413209/0428c19b0a0e53ce2.php „Gundels Kulturstall“]
* [http://www.pflanzen-im-web.de/pflanzen/pflanzen-suche/Gemuese/Kartoffel-Odenwaelder-Blaue-Solanum-tuberosum.php „Pflanzen im Web“]
* Hessisches Wörterbuch, Bånd 4, Ku – R, 1985


<div style="text-align:center; border-width:1px; border-color:black; border-style:solid">Der Adiggl is uff <span style="font-weight:bold">[[Kurpälzisch]]</span> gschriwwe.</div>

[[Kategorie:Butonik]]
[[Kategorie:Gmies]]
