'''Paul Münch''' (* 10. Dezemba 1879 in [[Ruchem]] (jezad [[Ludwichshafe]]); † 2. Janua 1951 in [[Naischdadt]]) is änna vunde beschd un aach bekanndeschd [[Palz (Reg.Bez.)|pälza]] Dichta.

Soi bekanndeschd Wärk is die "''Die pälzisch Weltgeschicht''" un soi viellaischt bekanndschdes Gedisch doeraus ''Die Weltachs:' ''

:''Wann jemand uf de Infall käm,''
:''Die Achs vun unserem Weltsyschtem''
:''Genaa un dipplich auszurechne''
:''Un in die Landkart inzuzeechne,''
:''Do käms eraus, daß akkurat''
:''Im Mittelpunkt vum Pälzer Staat''
:''Der Punkt leit, der wo ganz gewiß''
:''Die Hauptsach uf‘em Weltall is''
:''Der Punkt, wo alles sich drum dreht,''
:''Was uf der weite Welt besteht.''

Die bayrisch Regierung hod uffm 459 Meda hoche Roßbuggl im [[Pälzerwald]] zwische [[Waldlaininge]] und [[Johannisgraiz]] inären Sandstoinblog ä "Londmarg" sedze geloßd, fär um die Umgewung topographisch vamesse zu kénne. Awwee de Münche Paul hod des Ding donn glai erkannd un driwwa gschriwwe:

:''Do werd die Weltachs ingeschmeert''
:''Un ufgebaßt, daß nix passeert,''
:''Was in de Weltelaaf am End''
:''E kleeni Steerung bringe kennt.-''

Des kennener haid nuch nóólese, wails dord ufnäre Tafel schdehd. De Münche Paul hod des glai erkannd, wie schlimm es wär, wann dodebai was schief gingd:

:''Die Erd, die Sunn, de Mond un alles,''
:''Das krät am selbe Dag de Dalles.''
:''Im ganze Weltall dät's do bollere''
:''Un alles durchenanner kollere.''
:''Do gäb's ee Riesekuddelmuddel,''
:''Die Milchstroß gäb e Mordsgeschnuddel''
:''Un all des scheene Schöpfungs-Sach''
:''Hätt alles rutzebutz die Krach.''

Un nuchääns hod unsanPalz-Poed erkannd: doß des när ä gonz bsunnärschdäri Auszaischnung fär uns Pälza is, wail mär hald als äänzisch sunäre huchi Verandwordun draache könne. Wail - su schraibda - unsan Härgod gsaad häd:

:''Jetzt braicht ich Mensche, wo's verstehn'' 
:''mit meiner Weltachs umzugehn,'' 
:''Wo Kerl sin erschter Qualidät''
:''Un Riese an Gescheidigkeet,''
:''Mit Hern im Kopp, mit Pflicht und Ehr,''
:''Korzum! Die Pälzer missen her,''

So hodde Münche Paul aach glai nuch erausgriehd, warums uns iwwahaubd gäbd!

:''"Un" - sa't er - "dann werd's ingericht,''
:''Daß alles in der Weltgeschicht''
:''Beim Pälzer Volk im Pälzer Staat''
:''Sein Ursprung un sein Fortgang hat."''

Jaa, unsan Härgod had schun gonz genau gewißd, wassa geduhn hod - un de Paul Münch hod do gonzgenau uffgebaßd. Desdeweje hod jo aach imma all so guud geklbbd. Un wnemol ebbes ned guud waa, don när desdeweje, wail ääner uns ned gfrood hod, echa daßsa soin Mischd óógfong hod. Oda Hod Disch villaisch de Schorsch dabbläs Busch gfróód, wanna en naie Griesch óógfonge hod? Alla, do siehsches!

Iwwrischns hod de Paul Münch aacH nuch mea gschriwwe:
:* Mei' Herzerweiterung
:* Trutz nit so! 
:* Die Derke un ihr Harem 
:* De Darwin un mer Pälzer
:* Märzeveilche
:* Die pälzisch Weltgeschicht
:* Der Untergang des Abendlandes
:* Die babylonisch Sprochverwerrung
:* 's Paradies
:* 's Liselottche

Ja, er war blidzgscheid un flaißisch, wie em Parresuhn als Lehra an de Owwaschul un am Gymnasium zukimmd. Kunschdgewärb hoda schdudiad un technisches ande [[TH Minsche]]. Im Hetzlschdifd in Naischdadt issa gschdorwe un hod in Laudre än schdädisch Ehregrab griehd.

== Weblinks ==
* [http://www.waldleiningen.de/gaeste_weltachs.htm Gmään Waldlainingen: Weltachs]
* [http://www.gregor-muench.de/ Gregor Münch: Pfälzische Mundartgedichte] (Menüpunkt)

{{SORTIERUNG:Munch, Paul}}
[[Kategorie:Pälzer Mundardaudore]]

[[de:Paul Münch (Autor)]]
