Da '''Palz-Adenner''' is e rescht jungi Kaldblieder-[[Gaul]]rass. 

== Gschischt ==

Di Rass is um 1900 rum entschdanne. Grundlag fär ihr Zucht ware vor allem frõnzesische Kaltbludrasse wie Lothringer, Comtois un Adenner, un waiderhie Belgier, Rhoinisch Daitsches Kaltblut un Bayarisches Kaltblut. In da Palz ware di Palz-Adenner in da [[Landwerdschaft|Lond]]- un Forschdwärtschaft noch in de nainzähhunnderdfuchzischer Johr wait vabrait im Oisatz.
 
In de nainzähhunnerdseschzischer un -sibzischer Johr hot da Beschdand, wie bai de maischde Kaldblutrasse schdajg abgenumme. Di Rass war bis in di nainzischer Johr vum Ausschderwe bedroht. Awwer hait kimmare sisch widder angaschierde Zischder um ihrn Fortbeschdand. 

== Kennzaische ==

Di Palz-Adenner sin Fix, Braune, Rabbe un Schimmel un hawwe e Widerrischtheh vun ugfähr 152 bis 162 Zendimeder. Als Brandzaische hawwe se di Buschdawe „PA“ unnara Kron.

Des Zuchtziel is in vielsaidisch vawendbarer Kaltbludgaul vun middlarem Rõhme un ghowener Gõngqualidät. Er soll laischt bis middlschwer soi un in ausgraifende un loggare Bewegungsablaaf hawwe. Charagderlisch soll-er umgänglisch, ausgeglische un laischdungsfähisch soi. Zum Veredle vun da Rass därfe Gail vun bschdimmde annare Rasse oigekraizt werre. Des sin Adenner, Bredone, Comtois, Sieddaitsches Kaltblut, Rhoinisch Daitsches Kaltblut, Schwedischer Adenner un Sächsisch-Diaringisches Kaltblut.

Verwendt worre is da Palz-Adenner vor allem in da Lond- un Forschdwärtschaft. Hait hodd-er als Fraizait- un Fahrgaul wahrschoints doch e Zukunft. Außer färs Ziege vun Warre aignt-a sisch durschaus aa gut zum Raide.

== Quelle ==
=== Websaide ===

[http://www.pferdezucht-rps.de/pa.php?s=pa/pa Gschischt un haidische Zucht] un [http://www.pferdezucht-rps.de/pa.php?s=pa/zziel Kennzaische] uff da Said vum „Pferdezuchtverband 
Rheinland-Pfalz-Saar e. V.“ 

[[Kategorie:Zooloschie]]

[[de:Pfalz-Ardenner]]
