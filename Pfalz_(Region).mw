[[Image:Wabbe Rhoipalz.png|right|120px]]
Die '''Palz''' (als ejemalschä Regierungbeziag un als Gebied vum [[Bezirksverband Palz]]) is e Gebiet im [[Daitschlond|daitsche]] Bundesland [[Rhoilond-Palz]] in Südweschddaitschlond, mit 5.400 km², wo ugfähr 1,4 Mio. Lait wohne. Fälschlichawais wärd se aach ofd als Rhoi-Palz bezaischned, awwa zu därre ghead aach nuch gonz Rhoihesse außa de Kärschegebiede, än Dääl vum haidsche Siedhesse, die haid [[Kurpalz]] genännde Gebiede, Dääle  Siedhesse un alle Filialgebiede, korz alles, was frija mol Kurpalz waa, außa de [[Owwapalz]]. Schbäda hod märs don uf de siedlische lingsrhoinische Dääl bschrängd und noo de Fraihaidsgriesche aach nuch den noo Hesse gekummne Dääl (Rhoihesse) abgezoche. un haid vaschdehd mär unna Rhoipalz närnuch die Voddapalz.

Die greescht Schdädt sin [[Ludwichshafe]], [[Lautre]], [[Naischdadt]], [[Bärmesens|Bermesens]], [[Schbaya]], [[Zweebrigge]] un [[Germersche]].
Die Lait, wo do leebe, babbeln [[Pälzisch|pälzisch]]. 

{|
|[[File:Rhld PFALZ map.png]]
| width="270" valign="top" |
;Landkrääse

# [[Landkreis Ahrweiler|Ahrweiler]] (AW)
# [[Landkreis Altenkirchen|Altenkirchen]] (AK)
# [[Landkreis Alzey-Worms|Alzey-Worms]] (AZ)
# [[Londkrääs Derkem|Krääs Bad Därkem]] (DÜW) '''(pfl)'''
# [[Landkreis Bad Kreuznach|Bad Kraiznach]] (KH)
# [[Landkreis Bernkastel-Wittlich|Bernkastel-Wittlich]] (WIL)
# [[Landkreis Birkenfeld|Birkenfeld]] (BIR)
# [[Landkreis Cochem-Zell|Cochem-Zell]] (COC)
# [[Dunnerschberschkrääs]] (KIB)) '''(pfl)'''
# [[Eifelkreis Bitburg-Prüm]] (BIT)
# [[Germersche|Krääs Germersche]] (GER) '''(pfl)'''
# [[Krääs Lautre|Krääs Lautre]] (KL) '''(pfl)'''
# [[Krääs Kusel|Krääs Kusel]] (KUS) '''(pfl)'''
# [[Landkreis Mainz-Bingen|Määnz-Bingen]] (MZ)
# [[Landkreis Mayen-Koblenz|Mayen-Koblenz]] (MYK)
# [[Landkreis Neuwied|Neuwied]] (NR)
# [[Rhein-Hunsrück-Kreis]] (SIM)
# [[Rhein-Lahn-Kreis]] (EMS)
# [[Rhoi-Palz-Krääs|Rhoi-Palz-Krääs]] (RP, ehem. LU) '''(pfl)'''
# [[Siedlische Woischdroß|Siedlische Woischdroß]] (SÜW) '''(pfl)'''
# [[Londkräs Siedwestpalz|Siedweschdpalz]] (PS) '''(pfl)'''
# [[Landkreis Trier-Saarburg|Trier-Saarburg]] (TR)
# [[Landkreis Vulkaneifel|Vulkanaifel]] (DAU)
# [[Westerwaldkreis]] (WW)
</ol>
| width="250" valign="top" |
;Schdädte 

# [[Frongedahl]] (FT) '''(pfl)'''
# [[Lautre|Lautre]] (KL) '''(pfl)'''
# [[Koblenz]] (KO)
# [[Landach]] (LD)
# [[Ludwichshafe]] (LU) '''(pfl)'''
# [[Määnz]] (MZ)
# [[Naischdadt]] (NW) '''(pfl)'''
# [[Bärmesens]] (PS) '''(pfl)'''
# [[Schbaya]] (SP) '''(pfl)'''
# [[Trier|Trier]] (TR)
# [[Worms|Woms]] (WO)
# [[Zweebrigge]] (ZW) '''(pfl)'''
</ol>
|}

== Londschafd ==
=== Pälzer Wald ===
De Pälzer Wald bedeggd en Driddl vun de Palz unn iss mid 1771 km² die greeschd zammehängend Waldfläsch in Daitschlond. Er liechd ugfähr in de Midd vun de Palz zwische de Londkrääs [[Londkrääs Derkem|Derkem]], [[Londkrääs Siedlischi Woischdrooß|Siedlischi Woischdrooß]] unn de Schdadt [[Naischdadt]] im Oschde, sowie de Londkrääs [[Londkrääs Lautre|Lautre]], [[Londkrääs Siedweschdpalz|Siedweschdpalz]] unn die Schdädt [[Lautre]] unn [[Bärmesens]] im Weschde. Im Norde ended er im [[Dunnersbärschkrääs]].

=== Rhoiewene ===
De Eschdlische Dail vun de Vorderpalz kehrd zur [[Owerrhainische Diefewene|Owerrhainischen Diefewene]] unn Do liesche die am diefschde geleschene Orde in de Palz. Des Gebied  in de Rhoiewene iss des am dischdesde bsiedelde Gebied vun de Palz, unn aa die greeschde Schdadt vun de Palz, Ludwichshafe, lieschd hier. Otail an de Rhoiewene henn die Londkrääs Siedlischi Woischdrooß, Derkem, Germersche, de [[Rhoi-Palz-Krääs]] unn die kraisfraie Schdädt Ludwichshafe, [[Landach]], Naischdadt, Schbaya unn [[Frongedahl]].

=== Nordpälzer Berglond ===
Wie man schun am Nååme herd, iss des Nordpälzer Berglond en Middlgebirsche im Norde vun de Palz, awwa aa im Nordoschde vum Saarlond. Die Londkrääs [[Londkrääs|Kusel]], Lautre, dem Dunnersberschkrääs unn de Schdadt Lautre henn Otail am Nordpälzer Berglond. De hechsd Gibfl iss de [[Dunnersbersch]] mid ner Heh vun 687 m. i. NN. unn is domid aa de hechsd Bersch vun de Palz.

== Gschichd ==

== Wäddschafd ==
=== Induschdrie ===
Es wohl mid Abschdond greesde Unnanämme is die [[BASF|Anilin]] in [[Ludwichshafe]], in [[Naioffschdää]] - die Gernz zu [[Rhoihesse]] liehd zwische [[Offschdää]] un Naioffschdää - is die [[Siedzugga]] un in un um [[Bärmesens]] sin die [[Schlabbefligga]]. In Frongedahl hodde Naziries die Pegulan un die Riesgrupp gegrind. In [[Germerschm]] schälldie Ardag Glas hea un ufde InslGriin hod Daimla soi wäldgreeschd Ärsadzdäällacha. Es Containaterminal straid sich mid däm vun Worms, welsche sam Änd greeßa wärd, un die Wellpapp is när ääns vunde viele Pälza Papia- un Kardonascheheaschdella.

=== Woi ===
[[Datei:Karte vom Weinbaugebiet Pfalz.png|thumb|Woibaugebied iss rod, daitschi Woischrooß gelb oigezaischned]]
Beginsdischd vun dem milde Klima könne in de Palz Woirebe oogebaud werre.
Im 1.Jh. n. Chr. iss die Woireb vun de Reemer ins haidische Gebied vun de Palz oigefihrd worre.  
Woirebe oogebaud werre in de Palz vor allem im Gebied vun de [[Daitsche Woischdrooß]] in de Vorder- unn Siedpalz. Ugfähr 230 km² werd fer de Woiobau benudzd, was 5% vun de pälzische Fläsch iss. Zugelassene Rebsorde sinn 45 waiße unn 22 rode. Ugfähr 3600 Winzerbedriebe sinn in de Palz osässisch, die zamme 2,5 Mio. Hektoliter pro Johr produziere.

=== Tabak ===
Tabak wärd voa allm in de siedlisch Voddapalz õõgebaud un de pälza Tabak zaischnd sisch dorsch än bsunnaschd milde Rauf un än bsunnaschd gräfdischs Aroma aus, griehd awwa zuunehmnd Schwieriwchkaide dorsch die vunde Amis õõgschdoßen Hexejachd uf Raacha.

=== Vakeehr ===
Die Palz lihd om Rhoi un dodemid onde geesch un wischdichsd Binnewassaschdrooß vun Oiropa: vun Basl bis uf die Nodsee gäbds schun Schiffsvakea, said die Rhoiwelle Schiffcha dooche. Un iwwa de Mõõ unde MDK hämma aach Vabindung iwwa die Donau zum Schwaze Mea.

Die A6 vabind die [[Kurpalz (Region)|Reschion Kuapalz]] mid [[Frongraisch]] un meschdorsch bis zum [[Paris]]a Ring. Die A 61 gehd von [[Hoggenem]] dorsch Palz un [[Rhoihesse]] noo Venlo in Holland un die "Pälza Audobahn" A65 fiad vun Ludwischhafe iwwa [[Naischdadt]] - Landach - [[Kallsruh]] noo [[Schdraßbursch]]. die A62 vabind [[Pärmasens]], [[Londschduhl]] un Nonnwaila, die A63 Lautre mid Määnz. Än Sondafall is die A69, wu uf de Schdräg Schifferstadt (A61) – Germärschm – Wärd (A65) – Laudbursch dääla aach ufde B9 longmäschd.

Änglong de [[Woischdrooß]] gäbds än dorschgeende Radwesch un im Päluawald es geldwaid beschde Nedz vun Wandaweesche.

== Bsunnärschdärres ==
* Migroglima"" on de [[Woischdroß]]
* „[[Elwedritsche|Elwedritsche]]“

[[Category:Palz]]

[[de:Pfalz (Region)]]
[[en:Palatinate (region)]]
[[eo:Palatinato]]
[[es:Palatinado]]
[[fr:Liste des comtes palatins du Rhin]]
[[no:Palatinat]]
[[pdc:Palz]]
[[pl:Palatynat]]
[[ru:Пфальц]]
[[sv:Pfalz]]
