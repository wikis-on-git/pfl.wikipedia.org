Uffm reemische Hijel "palatinus" hodde aale reemische Kaisa ijan Residenz geleje. Desdeweje hen die Reema, wann de Kaisa annerschdär wo waa wie in Rom, soi dordich Domizil aach als de dordisch palatinus gsachännd. 

Baim Scharlemanje hod mär des längsd schun iwwanumme ghad un all sai viele Regierungsördscha hen Palz ghäse, die Ingelema Kaisapalz un die bai Kaub kenne mär ja nuch guud, wailse uns so nah sin, es hod awwee ach nuch viel onnan gäwe wie in Goslaa, Werla (15 km vun Goslaa), Kaisaswead (Dissldoaff), Wimpe (Bad Wimpe/Negga), Gelnhause, Padaboan, Memlewe (Unschdrud), Aachn, Lautre, Forchm un nuch viel anna Orde. Mär hod hall misse bai de Laid soi, wamär schun regiere gewelld hod - un wamär fodd waa, hod mär weenschns ä guudi schdännisch Vadredung gebraachd. Än Palzgraf.

Dea hod donn kläneri Sach alläns ärledischd un waa näwwa soinere adminischdradiwe Dädischkaide aach glai nuch Rischda am Palzgerischd. Wail se awwee in vaschiedene Härzochdüma waan, hen se aach glai nuch ä paa Sondaräschde griehd unnes Umland als Palzgrafschafd un waan dodemid uumiddlbare Raischfärschde unde Härzeesch bal faschd glaichgschdelld un kondenen Kondra biede. 

De mächdigschde waa de Palzgraf bai Rhoi. Dem soi LÄnna hod mer nóóhea näe ääfach Palz genennd un nóódäm daßes [[Kuafärschd|Kuafärschdeamd]] gschaffe waa, is die Palz zur Kurpalz worrn. 

De Palzgraf bai Rhoi waa
* Schdellvadreda vum Keenisch im Hufgerischd
* Raischswika bei Thronwakanze
* un sogar Rischda iwwa de Keenisch.
Un außadäm wara de heegschde vunde [[Kuafärschd|Kuafärschde.]]

== Lideradur ==
* Dr. Carl Pfaff: ''Geschichte des Pfalzgrafenamtes nach seiner Entstehung und Bedeutung'', gedruckt bei Eduard Anton in Halle, 1847

[[Kategorie:Hailisch Reemisch Raisch]]
[[Kategorie:Gschichd]]

[[af:Paltsgraaf]]
[[da:Pfalzgreve]]
[[de:Pfalzgraf]]
[[en:Count palatine]]
[[fr:Comte palatin]]
[[it:Conte palatino]]
[[ja:宮中伯]]
[[nl:Paltsgraaf]]
[[no:Pfalzgreve]]
[[pl:Palatyn (tytuł)]]
[[ru:Пфальцграф]]
[[sv:Pfalzgreve]]
[[uk:Пфальц-граф]]
