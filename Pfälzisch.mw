{| border="1" cellpadding="2" cellspacing="0" align="right" width="300" style="margin-left: 1em"
! colspan="2" bgcolor="#87cefa" style="font-size:110%"| Pälzisch
|-
| valign="top"|Gschwetzt in:
|[[Palz|Palz]], [[Kurpalz|Kurpalz]], [[Hesse|Hesse]], [[Elsaß|Elsaß]], [[Saarland|Saarland]]
|-
| valign="top"|Sprecherzahle:
|1'000'000 (geschädzt)
|-
| valign="top"|Schtammbääm:
|Indooiropäisch<br>
*Germanisch<br>
**Wescht-Germanisch<br> 
***Daitsch<br>
****Westmiddeldaitsch<br>
*****Rhoifränkisch<br>
******Pälzisch<br>
|-
! colspan="2" bgcolor="#87cefa"|Codes
|-
|ISO 639-1|| &mdash;
|-
|ISO 639-2(B)|| gem
|-
|SIL|| <code>pfl</code>
|}

'''Pälzisch''' (uff [[Daitsch|Daitsch]]: ''Pfälzisch'') is die [[Schprooch|Schprooch]], wu in de [[Palz|Palz]] geredd werd. Es (Vorder)Pälzische unnerschaid sich nur minimal vum [[Pennsilfaanisch Deitsch|Pennsilfaanische]].

== Oideelung ==
Des Pälzische läßd sisch in zwee Dialektgrubbe oideele: es [[Wesdpälzische|Wesdpälzische]] un es [[Vorderpälzische|Vorderpälzische]]. Dazwische gibt s kää schaafi Grenz, es geht im [[Pälzer Wald|Pälzerwald]] allmählisch inenanner iwwer. Es [[Siedpälzische|Siedpälzische]] un es reschts vum Rhoi gschbrochene [[Kurpälzisch|Kurpälzische]] ka ma als Variande vum Vorderpälzische aasehe.

== Schbroochgebiet ==
Wail zu verschiedene benachbarde Regione e [[Dialektkontinuum|Dialektkontinuum]] beschdeht, des heeßt in ganz allmählischer, fließender Iwwergang, werre die Grenze vun verschiedene Schbrochforscher net oihaitlisch gezoore.

Wesdpälzisch schwetzt ma außer in da Palz aa in da Hälft vum Saarland bis ugfähr Vëlklinge un St. Wendel. Des Siedpälzische raischd noch bis zum Ord Selz ins Elsaß noi. Des Rhoihessische gherd vun da Verwandschafd her ähnder zum Hessische. Awwer im Siede vun Rhoihesse werd noch vorderpälzisch gebabblt. Kurpälzisch redt ma außer in der haidisch Kurpalz aa an da hessisch Bergschdrooß un im siedweschdlische Odewald bis geje Berfelde. Es [[Odewälderische|Odewälderische]] närdlisch devuu wärd vun viele Schbroochforscher aa noch als e Variand vum Kurpälzische betracht. Des sin Gebiede, wu zu da hischdorische Kurpalz ghert hawwe. Im Ëschdlische Odewald un siedlisch vum Odewald im Kraischgau geht des Kurpälzische ins Siedrhoifränggische iwwer. E schaafi Grenz läßd sisch net ziehe, awwer ma kann die Orde Mosbach, Sinse un Brusel noch zum Kurpälzische Schbroochraum dezureschne. 

=== Pälzisch in annere Gejende vun der Weld ===
Am Niederrhoi gibts siedeschdlisch vun Kleve e Schbroochinsel, wu ma „pälzersch“ babbeld, des is e hunsrickisches Pälzisch mit niederrhoinische Oifliss. E onneri pälzische Schbroochinsel exischdierd in Braunschwaisch-[[Veldehof|Veldehof]]. Pälzisch werd uf der Welt schunsch noch in de USA un Kanada (Pennsilfaanisch) un in Rußland, Kasachschdan un Kirgisischdan geredt. Aa in e paa Orde in Ungarn un Rumänie gibts noch Lait, wu pälzisch schwetze.

== Foneedig ==
Im Pälzische is die Hochdaitsch Lautverschiewung dailwais ned vorhanne; charakteristisch sin die erhaldene p-Lautunge, wie im bekannde Schbruch: ''„In de Palz geht de Parre mid de Paif in die Kääsch.“''

Annere Besonnerhaide vumm Pälzische, wu mer aach hert, wann en Pälzer Daitsch redd (im Verglaisch zum Daitsche):

* Bai de Konsonande:
** Tendenz zu de Schdimmhafdischkaid bai Plossive; im In- und Anlaut: /t/ → [d]; im Inlaut: /p; k/ → [b; g]
** Riggverlacherung vum Ich-Laut; [ç] → [ʃ], ze Baischbiel ich; mich; durch → [i&#0283;; mi&#0283;; duɐ̯&#0283;/doɐ̯&#0283;]), ned in de Siedpalz
** Rhodazismus (bsonners bai äldere Laid un in Rischdung [[Saarland|Saarland]]), des heest [d] → [ʀ] im Inlaut, ze Baischbiel guude → [guːʀɐ̯]

* Bai de Vokaale:
** Wern länger un ge'effnedder geredd, bsonders in de Weschdpalz [eː] → [ɛː] (Erde → [ɛːɐ̯d]), [u] → [ɔ] (Durst → [dɔɐ̯ʃd])
** Verschlaifung vum -er im Auslaut zu [a] odde [ă] viel schdärger als in de daitsch Umgangsschprooch.
** ned iwwerall, awwer vorallem in de Vorderpalz die Nasalisierung: Land → [lɑ̃nd/lɔ̃nd] (oft gschriwwe als „L&aring;nd“)
** in de Siedpalz tailwaisi Diphtongierung, ze Baischbiel groß → grouß unn Vokalverschiewunge, ze Baischbiel Fraa → Free

== Grammaddig ==
=== Regionaale Unnerschiede ===
* Des Partizip vun der Vergongehaid bai schdarge Verbe hot im vorderpälzische am End e „-e“, im Weschdpälzische net. 
** Zum Baischbiel: <br>vorderpälzisch: gebroche, gschriwwe, genumme, gesse;<br>weschdpälzisch: gebroch, geschribb, genumm, gess
* Fär s Kurpälzische is tibisch, dass der Plural vun der Verklänerungsform „-le“ dursch „-lin“ gebildt werd. Baischbiel: Esel - Esele - Eselin; Dutt - Diddele - Diddelin; Bopp - Bebbele - Bebbelin

== Textbaischbiel ==
[[Image:Frankenthal-Epstein_Auto_Palz.jpg|thumb|250px]]
[[Image:Pfälzisches Schild an der Weinstr.JPG|thumb]]

''Vorderpälzisch:''
:Unser Vadder im Himmel / Doi(n) N&aring;me soll hailisch soi, / Doi Raisch soll kumme, / Des wu du willschd, soll kumme / wie im Himmel, so aach uff de Erd / Unser teglisch Brood geb uns haid, un vergebb uns unser Schuld / genauso wie mer denne vergewwen, wo an uns schuldisch worre sin. / Un duh uns ned in Versuchung fiere, / sondern erlees uns vum Beese. / Wail dir es Raisch g(e)heerd / un die Kraft / und die Herrlischkaid / in Ewischkaid. / Aamen.

''Südpälzisch:''
: Unser Vadder im Himmel / Dai(n) Name sell hailich sai, / Dai Kenichsherrschaft sell kumme, / Dai(n) Wille sell gschehe / uf de Erd genauso wie im Himmel. / Geb uns hait das Brot, was mer de Daach brauchen, / un vergeb uns unser Schuld / genauso wie mir denne vergewwe, wo an uns schuldich worre sin. / Un fiehr uns nit in Versuchung, / rett uns awwer vum Beese. / Dir gheert jo die Herrschaft / un die Kraft / un die Herrlichkait / bis in alli Ewichkait. / Amen.

''Westpälzisch:''
: Unser Babbe im Himmel / Dai N&aring;me soll hailich sinn, / Dai Raich soll komme, / Was de willsch, soll basseere / uf de Erd genauso wie im Himmel. / Geb uns hait es Brot, was mer de Daach iwwer brauche, / un vergeb uns unser Schuld / genauso wie mer dene vergewwe, wo uns Unrecht geduhn hann. / Un fiehr uns net in Versuchung, / sondern erlees uns vum Beese. / Wail der jo es Raich geheert / un die Kraft / und die Herrlichkäät / bis in alli Ewichkäät. / Amen.

''Westpälzisch (Saarpälzisch, Homburg):''
: Unser Vadder obbe im Himmel / Gehailischd soll dai Name sinn / Dai Raich soll komme / Was de willsch, soll bassiere / Im Himmel genau wie uff de Erd / Gebb uns hait ess Brod, wo mer de Daa iwwer brauche / Unn ve(r)gebb uns unser Schuld / Wie a mir unsre Schuldischer ve(r)gebbe. / Unn fihr uns nedd in Vesuchung / sunnern* erlees uns vom Beese / Wail derr jo es Raich geheerd / unn die Kraft / unn die Herrlischkääd / biss in alli Ewischkäät / Ame   <!-- [Ich glaube, "sondern" würde kaum ein Pfälzer benutzen.] -->

== Lideraduur ==
Rudolf Post, Pfälzisch, Einführung in eine Sprachlandschaft, 2. agdualisierde un erwaiderde Ufflaach, 1992

== Links ==
* [http://www.klaus-diemer.de/019b6194f20a12711/019b6195e81245d01/index.html Die Pälzer Schbrooch]


[[Kategorie:Kuldur|Palz]] 
[[Kategorie:Palz un Kurpalz]]
[[Kategorie:Pälzisch]]


[[ca:Pfälzisch]]
[[de:Pfälzische Dialekte]]
[[en:Palatinate German]]
[[hr:Falački jezik]]
[[it:Tedesco palatino]]
[[ja:プファルツ語]]
[[ksh:Pällzisch (Shprooch)]]
[[nds:Pälzisch]]
[[nl:Paltsisch]]
[[pdc:Pälzisch]]
[[pl:Gwary palatynackie]]
[[pms:Lenga pfaelzisch]]
[[stq:Paltsersk]]
