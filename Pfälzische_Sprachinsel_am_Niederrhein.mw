[[Datei:PfalzSprachinselNiederrhein.png|thumb|136px|Siedlungsgebied (owe), zwee Ausgongspungd (druna)]]
[[Datei:PfalzSprachinselNiederrhein2.png|thumb|136px|Siedlungsgebied vagreßad]]
'''Pälzischi Schbroochinsle''' gibds oam Niedarhoi. Do werd saide Midd vum 18.&nbsp;Joahunad än Dialeggd vunde [[Migroand]]e gbabbld, wu vum [[Pälzisch]]e abschdomme dud. Vunde hischdorische [[Kurpalz]] sin frija mol Siedla hiegonge un sin doad wesche irm [[Protestantismus|brodeschdondische]] Glawe awa una sich bliwe un hawen wenisch mide [[Katholisch|kadolische]] Oihoimische zu due hawe wolle. Bis haid hawen die deswesche ia kulduareli Aischeschdändischkaid, ewe wie die Schbrooch bhalde. Alladings dud de Dialeggd, wuma doad haid babble dud, sisch vude haidische pälsa Dialegg unaschaide. 

== Laach ==
Die Schbroochinsle lieschn im äußerschde Weschde vun Daitschlond uff de linge Said vum Niedarhoi zua [[Niederlande|niedaländische]] Grenz hie zwische de Schded [[Goch]], [[Kalkar]] un [[Kleve]].

== Gschischd ==
[[Datei:GocherHeide1733.jpg|thumb|136px|Gocha Haid um 1733]]
Wesche de schleschde Weadschafd, m'Griesch un relischjesi Grind hawen im Mai 1741 Laid vun de [[Oberamt (Kurpfalz)|kuapälsische Owaämda]] [[Bad Kreuznach|Graiznach]] onde [[Nahe (Rhein)|Nah]] un [[Simmern/Hunsrück|Simman]] im [[Hunsrück|Hunsrigg]] iwa [[Rotterdam|Roddadom]] noch [[Pennsylvania]] auswondara wolle.<ref name="Boehmer">Emil Böhmer: ''Sprach- und Gründungsgeschichte der pfälzischen Colonie am Niederrhein'', 1909</ref> Weschem [[War of Jenkins’ Ear|Seegriesch zwische Englond un Sponije]] hodmase awa ned iwa die Grens noch Hollond glosd. Deswesche sinse doan on de Grens g'bliwe.

Oaschließend hawen sisch uugfea zwonsisch Familije mid uugfea 120 Laid endschlosse doad zu blaiwe. Ia Bidd um Lond hodde braißisch Magischdrad und Rischda vun [[Emmerich am Rhein|Emmerich]] on Goch, [[Huissen]] un Kleve waida gewe. Die Schdad Goch hodn doan 10.000 [[Morgen (Einheit)|Moasche]] inde Gocha Haid gewe, wuse selwa 1458 vunem [[Arnold von Egmond]], Herzoch vun [[Herzogtum Geldern|Geldan]] gkrischd gkabd hen.<ref name="Boehmer"/> Dodmid sinse bloß uugfea 250 Kilomeda waid kumme gwesd. Wailse om Oafong Broblem mide chleschde Weadschafd gkabd hen, hednse awa ima wida weggmisd. Mid äna Bidschrifd onde Kenisch [[Friedrich II. (Preußen)|Friedrisch de Große]] ho dea doan awa om 30.&nbsp;April 1743 de Griesch- un Domänekomma Kleve unem Magischdad Goch bschdimd, daß die Laid unaschdizd were misse.

S'Sidlungsg'bied inde Gocha Haide hesd said 1749 [[Pfalzdorf|Palsdoaf]]<ref name="PfaelzerSiedler">Helmut Lange: [http://web.archive.org/web/20070810183908/http://www.pfaelzer-siedler.de/html/pfalzdorf.html ''Die Wüste wird zum Acker werden''], 23. Juni 2006</ref> Nochde erschde Eafolsch woldn die braisische Beherde waidere Laid doad oasiedle un's hawen sisch doan bis 1771 Laid ausm Hunsrigg in de Gocha Haid niedag'lossd.<ref name="Mott">Barbara Mott: ''Pfälzer am Niederrhein'', 1989</ref> Die Kinna sin doan schbeda a wida abgwonnad un hawen sisch in die [[Bönninghardt|Bönningshaad]] bai [[Sonsbeck|Sonsbegg]], die ''Kenischshaad'' bai [[Oberhausen|Owahause]], die ''Asbahaid'' bai Goch<ref name="PfaelzerSiedler"/> un noch noch [[Ostfriesland|Oschdfrieslond]] gonge.

De [[Friedrich Wilhelm III. (Preußen)|Friedrich Wilhelm&nbsp;III.]] hoddoan om 30. Sebdemba 1820 b'schdimmd, dass de Wald vun Kalkar a bsiedld were derf. Die nai Siedlung hodma nooch de [[Luise von Mecklenburg-Strelitz|Kenischin Luise]] doan [[Louisendorf|Luisedoaf]] g'daafd.<ref name="Mott"/> Do awa ned alle do Bladz gfunne hen, hod oam 31. Dezember 1827 de Kenisch Friedrich Wilhelm a noch [[Neulouisendorf|Nailuisedoaf]] ealauwbd, wu doan om 4. Juni 1832 die erschde Laid hiegonge sin.

Im Palzdoaf hodma im Joa 1775 ä refoamierdi Keasch un oam 29. Ogdowa 1779 - oanere meenen 23.1.1798 (Barbara Mott) oda 1.9.1799 (Erich Böhmer) - ä ludarischi Keasch g'waid. Daon hodma a ä [[Braschameschdaomd]] g'baud, als de Oad in de fronsesische Rewoludzion 1797 und 1798 b'sedzd g'wesd isch un bis 1815 zu Frongraisch gkead hod. Om 11. Sebdemba 1811 hodma doan a ä kadolischi Keasch oig'waid. 

Midde G'biedsrefoam in [[Nordrhein-Westfalen|Noardrhoi-Weschdfaale]] vum 1. Juli 1969 isch Palzdoaf än Oadsdeel vun Goch worre un Luisedoaf gkead zum Deel vum Omd "Till", wuma noch [[Bedburg-Hau]] oing'moinded hod.<ref>Martin Bünermann, ''Die Gemeinden des ersten Neugliederungsprogramms in Nordrhein-Westfalen'', 1970, Deutscher Gemeindeverlag, Köln</ref>

== Lidaraadua ==
* Emil Böhmer: [http://www.archive.org/details/sprachundgrndu01bh ''Sprach- und Gründungsgeschichte der pfälzischen Colonie am Niederrhein'']. Dissertation, Marburg 1909

== Websaide ==
* [http://www.rheinische-landeskunde.lvr.de/sprache/tonarchiv/dialektaufnahmen/inseldialekte.htm Zwee Dialeggdinsle im Rhoilond]

== Änslnochwes ==
<references />

[[Kategorie:Schbrooch]]

[[de:Pfälzische Sprachinsel am Niederrhein]]
