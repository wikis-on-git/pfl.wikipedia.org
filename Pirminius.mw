[[Image:Abtei_Murbach_Pirmin.jpg|thumb|Neigodisches Schdondbild vum Heilische Pirminius beim Kloschder Murbach]]
[[Image:Pirmin Reichenau.jpg|thumb|Modernes Schdondbild om Zugongsdomm zu de Insel Reichenau]]
[[Image:Pirminius.jpg|thumb|Wabbe vun de sellemols selbschdschdändische Gemää Bierbach/Saar]]
'''Pirminius''', urschpringlisch ''Primenius'' odder ''Priminius'',<ref name=ammerich>Hans Ammerich: [http://www.bv-pfalz.de/kultur/institut-fuer-pfaelzische-geschichte-und-volkskunde/historische-schlaglichter/historisches-schlaglicht-2003/pirminius/ ''Pirminius: Vor 1.250 Jahren: Der pfälzische Glaubensbote Pirmin stirbt in Hornbach.''] Bezirksverband Pfalz</ref> (* um 670; † 3. November 753 im Kloschder [[Hornbach|Hornbach]]) war e Kloschdergrinder unn Heilischer. Er is de Patron vun de [[Palz (Reg.Bez.)|Palz]], vum [[Elsass]], vun de Insel [[Reichenau]] unn Schdadtpatron vun [[Innsbruck]]. De Nome vun [[Bärmesens|Bärmesens]] un die Familienome "Pirmann" un "Pfirrmann" komme vun ihm.

== Soi Läwe ==

Ma wäs net, wo'rer her kòm. Die Hischdoriger männe, er kennt aus [[Irlond]], Siedweschd-Gallie odder aus [[Paris]] geschdommt honn. De hailische Pirminius gilt als ''der'' Glauwensbot vum siedweschdaitsche Raum un vum Elsass. Er war enner vun de Wonnermönche, wo im [[fränkische Raich]] de chrischtlische Glawe gepreddicht honn un es kärchliche Läwe nai organisiert honn. No de Velkerwonnerungszait hat's nämlich unner de Fronke noch viel Lait gäb, wo Òhänger vun vorchrischdliche [[Relischiòn]]e ware. De Pirminius hat im Ufftrach vun de [[Karolinger]] gehonneld, schbeziell vun denne ihrm Hausmaier Kall Matell.

Ennie vun soine wischtigschde Tätischkaite war die Grindung vun Kleschder, denne er die Ordensreschel vum [[Hailische Benedikt vun Nursia]] gäbb hat und wo vun zentraler Bedaitung fa die Glauwensverkindischung in de jewailisch Geschend wor sin. Pirminius kommer als Vorlaifer vum Reformabt [[Benedikt vun Ariane]] vaschdehe, der wo 817 alle Kleschder im fränkische Raich enner benediktinische Uffsischd unnerschdellt hat.

724 hat er es Kloschder [[Mittelzell]] uff de Bodenseainsel Raischenau uffgebaut, donn noch mehrere Kleschder zwische [[Schwarzwald]] un [[Vogese]], wie Gengebach, Murbach, Waißenburch, Maursmünschder un Naiwailer. Um 730 hatter die erscht Kerch bai Murrhardt errischdet. Er hat es Kloschder Schuttern ernaiert. Zuletscht hatter 742 donn es Kloschder Hornbach bai [[Zweebrigge]] uffgebaut, wo'rer donn 753 a geschdorb un begrab wor is. Soi [[Reliquie]] sin no de Ufhebbung vum Kloschder Hornbach während de [[Reformazion]] zuerscht 1573 no [[Schbaya|Schbaya]] und 1588 no Innsbruck gebrung wor.<ref name=ammerich/> Nodemm ma 1953 soi Grab widder entdeckt hat, sin e Däl vun de Reliquie zurickgäb wor. Sie sin hait in Hornbach, Schbeyer un Bärmesens.

Hait häse es Schdudiehoim St. Pirmin, e Buwe-Internat in [[Dòhn|Dòhn]] un de katholische Kollech St. Pirmin in Sasbach, awwer a Parraie un Kärche in [[Godromschdä|Godromschdä]] un in Bärmesens soi nome.

In ennrer Metzer Hondschrift vum End vum achde Johrhunnerd wärd Pirminius schun als "Sanctus", also als Hailischer, bezaichnet.

== Werge ==
* ''Scarapsus'', (Ursmar Engelmann: ''Der heilige Pirmin und sein Pastoralbüchlein, eingeleitet und ins deutsche übertragen''. Sigmaringen 1976)

== Lideradur ==
* Michael Görringer: ''Pirminius – Geschichte des linken Rheinufers vorzüglich der bayerischen Pfalz … besonders die Einführung, Verbreitung des Christentums''. Wahrburg, Zwäbrigge, 1841
*Ursmar Engelmann: ''Pirminius: Mönch, Bischof und Missionar'', Benediktinische Monatschrift 29 (1953), 452-459.
*Arnold Angenendt: ''Monachi peregrini; Studien zu Pirmin und den monastischen Vorstellungen des frühen Mittelalters''. Münche 1972 ISBN 3-77050-605-7
*Hans Ammerich: ''Hl. Pirminius''. Sadifa Media, Kehl om Rhoi 2002. ISBN 3-88786-183-3
*Richard Antoni: ''Leben und Taten des Bischofs Pirmin – die karolingische Vita ''. Mattes, Heidelberch 2005. 2. erw. Aufl. ISBN 3-930978-82-2

== Änzelnoweise ==
<references/>

== Weblinks ==

* [http://www.weyer-neustadt.de/content/DesktopDefault.aspx?tabid=178 '''Missionare in Franken''': Willibrord, Bonifatius, Burkard, Lullus, Megingaud, ...]
* [http://www.seminar-stpirmin.de/web/html/ katholischer Kollech St. Pirmin in Sasbach]
* [http://www.st-pirmin.de// Parrei St. Pirmin in Godramstein]

[[Kategorie:Pälzer Persenlischkeide]][[Kategorie:Chrischdetum]]

[[als:St. Pirmin]]
[[ca:Pirmí de Reichenau]]
[[cs:Pirmin]]
[[de:Pirminius]]
[[en:Saint Pirmin]]
[[eo:Sankta Pirmino]]
[[es:Pirminius]]
[[fr:Saint Pirmin]]
[[it:Pirmino]]
[[nl:Pirminius]]
[[pl:Pirmin]]
