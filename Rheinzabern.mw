'''Rhoinzawere''' isch ä [[Ordsgemää|Ortsgmää]] im [[Siedpalz|siedpälzer]] [[Landkrais Gärmäschm|Landkrais Germerschm]] in de [[Palz (Reg.Bez.)|Palz]] ([[Daitschlond|Daitschlond]]).

== Geografie ==
=== Geografische Lage ===
Die Gmainde lischd zwischem [[Bienwald]] unde [[Rhoinaue]]. Rhoinzawere gheerd zu de [[Verbandsgemää Jockgrim|Verbandsgmää Jockgrim]], die dort aach ihrn Verwaldungssitz hot. Dursch de Ort fließt de [[Erlenbach (Rhoi)|Erlebach]], der sisch in [[Lämersche|Lämersche]] mit dem [[Odderbach|Odderbach]] zum [[Michelsbach]] verainischd.

<!-- === Geologie === -->

=== Nachbargmainde ===
[[Jockgrim]] isch ca. 2 km in sied-estlischer Rischdung, im Nordoschde lischd [[Naipotz|Naipotz]] ungfehr 3 km wait wäg. De Ort [[Hatzenbühl|Hatzebehl]] lischd ca. 2 km im Siedweschde, [[Rilze|Rilze]] isch ca. 5 km entfernt in nerdlischer Richtung zu erraische unn [[Kannel|Kannel]] lischd ca. 6 km entfernt im Siede.

<!-- === Klima === -->
== Gschichd ==
[[Image:Sankt_Michael_in_Rheinzabern_-_2007-CC-BY-SA_SYNTAXYS_Achim_Lammerts.jpg|thumb|297px|Die Gemaindekirche Sankt Michael]]
Gegrindet worre isch der Ort unnerm Name ''Tabernae rhenanae'' als Raschdschdädde an de reemische Fernstroß vunn [[Italien|Italie]] iwwer [[Basel]] nooch [[Mainz|Määnz]]. Rhoizawere hot im Johr 2004 sai 1950-jährisches Jubiläum gfaierd unn isch die älteschde Gmainde in de [[Palz|Palz]]. 
In de reemische Zait sinn hier vor allem Tonware hergschdelld worre. Tabernae rhenanae hot als bedaidendschde Tepfersiedlung des [[Reemisches Raisch|Reemerraischs]] nerdlisch vun de [[Alpen|Alpe]] gegolde. Bsonners beriehmt isch des [[Terra Sigillata]] Gscherr, des europawait exportierd worre isch. Noch hait kammer die antike  [[Brennofen|Brenneefe]] bsischtische. Reemische Baukeramik isch do unner annerem fiers Kastell [[Mogontiacum]] a'gferdischd worre. Interdisziplinäre Forschung hot die Lokalisierung vunn Zischle aus Rhoizawere meeschlisch gmachd, die de [[Zischelschtembel|Zischelschtembel]] vunde [[Legio XXII Primigenia]] trache.

Mehr als 1000 Johr hot der Ort zum [[Hochstift Speyer|Hochschdifd Speyer]] gheert. Als Wohrzaische aus däre Zait gilt de Turm vunn de Pfarrkeersch Sankt Michael.

=== Relischione ===
2007 waren 64,5 Prozent vunn de Onwohner katholisch unn 17,4 Prozent evangelisch. Die annere hänn e anneri Relischion odder waren konfessionslos.<ref>[http://www.kommwis.de/uploads/media/Online-Gemeindestatistik_02.htm KommWis, Stand: 30.11.2007]</ref>

== Politik ==
=== Gmäderat ===
Bai de Wahlen zum Gmäderat am 13. Juni 2004 hot sisch folgendes Ergebnis ergäwwe:

#[[Christlich Demokratische Union Deutschlands|CDU]] 44,7% (-0,9) - 9 Sitze (=) 
#[[Sozialdemokratische Partei Deutschlands|SPD]] 27,1% (-2,7) - 5 Sitze (-1) 
#[[Freie Demokratische Partei|FDP]] 15,6% (-0,0) - 3 Sitze (=) 
#[[Bündnis 90/Die Grünen|GRÜNE]] 12,6% (+3,6) - 3 Sitze (+1)

<!-- === Boischemäschder === -->
=== Wabbe ===
Die [[Blasonierung]] vum Wabben lauted: ''In Gold ä durschbrochenes, an de owwere Schbitz mit äm Kraiz bsetztes schwarzes Draieck, durch des ä rodi Schnur in Windungen gezoche isch.''

S'isch 1955 vumm Maänzer Inneminischderium genehmischd worre unn geht uff ä Gerichtssiegel ausem Johr 1755 zurick.<ref>Karl Heinz Debus: ''Das große Wappenbuch der Pfalz''. Neustadt an der Weinstraße 1988, ISBN 3-9801574-2-3</ref>

=== Partnerschafde ===
Mit de franzeesische Gmände [[Chalmoux]] werd ä Partnerschafd gepfleeschd.

== Kultur unn Sehenswierdischkaite ==
* [[Terra-Sigillata-Museum]]
* Reemische Brenneefe in de Faustinastroß
* historischer Ortskern mit stattlische Fachwerkhaiser ausem 18. Jahrhunnert
Än historischer Rundweg fiehrt zu de wichdigschde Sehenswierdischkaite.

=== Veraine unn Fraizaitgschdaldung ===
Rhoizawere pfleschd ä resches Verainsläwe fers Hobby, Schbort unn die Endschbannung:
* Turnverain 1890 Rhoizawere
* Pälzer Waldverain
* Sportverain Olympia Rhoizawere
* Wassersportclub Rhaizawere
* Chorgemainschaft Rhoizawere
* Schitzeverain Rhoizawere
* Gentlemensclub GC
* Obschd- unn Gardebauverain
* Snowboard- unn Skiclub
* Musikverain "Lyra" Rhoizawere
* DRK Ortsverain Rhoizawere e.V.

== Wirdschaft unn Infrastruktur ==
=== Wirdschaft ===
Des Dorf hot'n ländlische Charakter unn war e langi Zait landwirtschafdlisch geprägt. Hait stellt sisch Rhoizawere als Wohngmainde in de Nochbarschafd vunn de große Wirdschaftsräum Rhoi-Neckar unn Karlsruh dar. In de [[Gemarkung]] vunn Rhoizawere gibds ausser vunn de iwwlische Feldfricht ach [[Obst|Obschd]], [[Gemüse|Gmies]], [[Tabak|Duwak]] unn waißer Sparschel. De Ort isch ach schunn als pferdefreundlichi Gmainde ausgezaichned worre. Rhoizawere verfiegt iwwer ä solidi Infrastruktur mit viele [[Handwerk]]s- unn [[landwirtschaft]]lische Betriebe.

=== Verkehr ===
Aus siedlicher Richdung iwwer die [[A65]], Ausfahrt Kannel-Midde.

Aus nerdlicher Richdung iwwer die [[Bundesstraße 9]], Ausfahrt Naipotz.

Mit de Bahn iwwer die [[Bahnstrecke Schifferstadt–Wörth]]. Seit Dezember 2010 ist die Streck zwische Werth unn Germersche elektrifiziert unn ans Karlsruher [[Stadtbahn Karlsruhe|Stadtbahnnetz]] a'gschlossen. In Rhoizawere sollen außerm Bahnhof zwä waitere Haltepunkte entschdehe: am Wohngebiet "An den Tongruben" un an de Rabbegass. Es gelde die Tarife vumm [[Karlsruher Verkehrsverbund]] unn vumm [[Verkehrsverbund Rhein-Neckar|Verkehrsverbund Rhein-Neckar]].

== Perseenlischkaite ==
<!-- chronologische geordnet -->
=== in Rhoizawere gebore ===
* [[Paul Fagius]] (1504–1549), Reformator unn [[Hebräische Sprache|Hebraist]]
* [[Maximilian Pfeiffer|Maximilian Josef Pfeiffer]] (1875–1926), Politiker
* [[Anton Pfeiffer]] (1888–1957), Politiker unn Diplomat
* [[Reiner Marz]] (* 16. August 1958), Politiker (Bündnis 90/Die Grünen)

=== mit Rhoizawere verbunne ===
* [[Philipp Jakob Gillmann]], kath. Pfarrer in Rhoizawere in napoleonischer Zait, Glaubenszeuge
* [[Elisabeth Langgässer]] (1899–1950), Schriftschdellerin, hot sait 1948 in Rhoizawere geläbt
* [[Manuel Hornig]] (* 18. Dezember 1982), Fußballschbieler, in Rhoizawere uffgwachse

== Änzelnoochwaise ==
<references/>

== Weblinks ==
* [http://www.terra-sigillata-museum.de Terra Sigillata Museum Rhoizawere]

* [http://www.rheinzabern.de Offizielli Homepeidsch vunn de Gmainde Rhoizawere]


[[Category:Pälzer un Kurpälzer Orde|Rhoizawere]]

[[de:Rheinzabern]]
[[en:Rheinzabern]]
[[eo:Rheinzabern]]
[[fr:Rheinzabern]]
[[it:Rheinzabern]]
[[nl:Rheinzabern]]
[[pl:Rheinzabern]]
[[pt:Rheinzabern]]
[[ro:Rheinzabern]]
[[ru:Рейнцаберн]]
[[sr:Рајнацаберн]]
[[vi:Rheinzabern]]
[[vo:Rheinzabern]]
[[war:Rheinzabern]]
