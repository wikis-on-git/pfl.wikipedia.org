Es '''Saarlond''' is ä kläänes [[Bunnäslond]] vun [[Daitschlond]] unn liegt ganz im Weschde dovun. An die [[Palz]] tuts vun ugfähr vun Zweebrigge bis Kusel grenze, ansunschde hots Grenze mit em reschdlische Rhoiland-Palz, mit Fronkraisch unn mit Luxemburg.
Ugfähr 1 Million Lait wohne im Saarlond, welles ä Fläsch vun 2.568,70 km² hot. Um die 400 Lait wohne uff em km², dodemid iss es Saarlond eens vun de dischdbesiedeldsde Bunnäslänner in Daitschlond.

Der jetzische [[Minischderpräsidend]] vum Saarlond iss de Peter Müller vun de [[CDU]]. Die regierende [[Bolidischi Pardai|Pardaien]] sinn die CDU, die Griene unn die [[FDP]].

Die Haubtstadt unn die greeschd Stadt vum Saarlond is [[Saarbrigge]]. Annere große Städt im Saarlond sinn [[Hombursch]], [[Neunkirsche]] unn [[Merzisch]]. 

Gebabbelt werd im Saarlond [[Saarlännisch]], was fer annere Leit e bissel wie es weschtlische [[Pälzisch]] klinge tut. Dodevun wolle die Pälzer awwer nix wisse.

== Gschischd ==

Des Saarlond hot frieher oft die Bsitzer gewexelt. Mal hots zu [[Preisse]], mol zu [[Baian]] unn donn emol widda zu [[Fronkraisch]] geheerd.

Nooch em zwedde Weltkriech wars dann ä paar Jahr long selbststännisch, awwer die Saarlänner henn 1955 abg'stimmt, dass se widder zu Daitschlond geheere wolle.

Unn so isses Saarlond am 1. Januar 1957 des zehnde Bunnäslond geworre.


== Websaide ==
[http://www.saarland.de/| Die offiziell Houmpäidsch vum Saarlond]


[[Kategorie:Bunnäslond (Daitschlond)]]
