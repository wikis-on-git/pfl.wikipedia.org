[[Datei:Wappen Sachsen-Anhalt.svg|thumb|150px|Wabbe vun Saksä-Aahald]]
Saksä-Aahald is en [[Bunnäslond (Daitschlond)|Bunnäslond]] in de nordesdlische Midd vun [[Daitschlond]]. Ugfähr 2,3 Millione Lait wohne in dem Bunnäslond unn es hot ä Fläsch vun 20.446 km². Dodraus ergebd sisch Bevelkerungsdischd vun 116 Oiwuhner/km². Die Haubdschdadt iss [[Magdebursch]] unn de derzaidische Minischdapräsident is Reiner Haseloff vun de CDU. Die greeschde Schdädt sinn Halle midd 232.963 Oiwuhner, Magdebursch midd 231.525 Oiwuhner unn Dessau-Roßlau midd 86.906 Oiwuhner.

== Geografie ==
[[File:Deutschland Lage von Sachsen-Anhalt.svg|thumb|150px|Laach vun Saksä-Aahald]]
Saksä-Aahald grenzd im Weschde an [[Nidasaksä]], im Oschde an [[Brandebursch]], im Siedweschde an [[Tiiringä]] unn im Siedoschde an [[Saksä]].
De Norde von Saksä-Aahald liechd im Norddaitsche Tieflond unn is deswege aa ziemlisch flach. In de Midd liechd die flache Magdeburscha Börd, welle sehr fruchdbar is. Middlgebirsche befinne sisch in dem Bunnäslond haubdsäschlisch im Siedoschde unn Weschde, wobai sisch im Siedweschde de Harz befinded, mid dem Brogge, dem hekschde Bärsch in Saksä-Aahald unn Norddaitschlond. Dorschflosse werd Saksä-Aahald vun de zwee große Schdreem Elwe unn Saale, wobai die Elwe  dorsch die Haubdschdadt Magdebursch fließd, die Saale dorsch die greeschd Schdadt vun Saksä-Aahald, Halle. In de Magdeburscher Börd minded donn die Saale in die Elwe. Waidere Fliss sinn die Unschdrud unn Bode minde vun Weschde her in die Saale), die waiße Elschda (minded vun Oschde in die Saale), die Mulde (minded vun Siede in die Elwe) unn die Havel, welle korz es sakse-aahaldische Territorium dorschfließd unn donn in Brandebursch in Elwe minded.

== Gschischd ==
Im friehe Middlalda war de Dääl wesdlisch vun de Elwe unn Saale vun Saksä bewohnd, de Siede vun Tiiringa unn de esdlische Dääl ab em 7. unn 8. Johrhunnerd aa vun Slawe. Midd de Unnerwerfung vun de Tiiringa im 6. unn Saksä im 8. Jh. dorsch die Fronge iss de wesdlische unn siedlische Dääl dem Frongeraisch oigegliederd worre. Aa de esdlische Dääl iss unner de Oifluss vum Frongeraisch geraade. 

De Nããme Aldmark zaigd noch vun de Fungdsion als aldi Grenzmark bis ins 10. Jh., donn Erwaiderung vum Osdfrongeraisch rischdung Oschde. In dem Jh. hot aa de Kaisa Oddo I. in Magdebursch, soiner Lieblingsresidenz, ä Benedigdinaabdai gegrinded, er liegd hait im Magdeburscher Dum begraawe. In dem Jh. henn die Mischionierunge im esdlische Dääl begonne, welle awwa 983 dorsch de Slaweuffschdond zunischde gamachd worre sinn. Im 12. Jh. hot donn die [[Oschdkolonisadsion]]e in die Gebiede begonne, dorsch die viele daitsche Siedler in des vun Slawe bewohnde Lond vorgedrunge sinn. Dorsch de Schdraid vun de Welfe mid de Schdaufa iss des Lond in dem selwe Jh. gedrennd worre, wail de Hoinrisch de Leeb dem Barbarossa Gebiede vun soim Herzochdum Saksä (zu dem aa des haidische Saksä-Aahald g'herd hot) abdrede gemissd hot. 

Õõfong vum 13.Jh. hots 4 Territorie uffm haidische saksä-aahaldische Gebied gewwe: Die Aldmarg im Norde um die Schdadt Schdendal, Aahald in de siedlische Midd um Dessau, des Herzochdum Widdebärsch im Oschde unn des Erzbischdum Magdebursch. Im Siede henn die Grafe vun Wettin viel Oifluss g'habt unn henn aa viel Burge in de Näh vum haidische tiiringisch-säksische Grenzgebied gebaud, desweege heeßt de Londkrääs in derre Region aa Burgelondkrääs.

1417 henn die Hohezollern die Marg Brandebursch erhalde, zu derre aa die Aldmarg g'herd hot. 1423 henn die Wettiner die Nachfolg vun de Akanier in Widdebärsch õõgedrede unn dodemid die Kurwürd erhalde. De Kurferschd Friedrich III. ließ ab em Johr 1486 Widdebärsch zu enerer große Residenzsschdadt ausgebaud unn ä Universidäd gegrinded, wo schbäda die (lutherische) Reformadsion õõgfonge hot.

Der Martin Luther hot nämmlisch 1517 in Widdebärsch an die Schloßkärsch soi 95 These õõgeschlaache. De Friedrich hot dem Luther schbääda aa Schudz gewährd, unner annerem hot er ihn in de Wartburg in Eisenach vaschdeggeld. Dorschsedze könne hot sisch die Reformadsion awwa erschd im Johr 1541, donn is de lutherische Glaawe awwa die greeschd unn noch Augsburga Friede 1555 Schdaadskonfession vum Ferschdedum Saksä worre.

== Schbrooche ==
Geschbroche werd in gonz Saksä-Aahald Hochdaitsch. Im Siede werd de thiiringisch-owwersäksische Dialeggd, im Norde des zum Niedadaitsche g'herende Aldmärkisch gebabbeld, letzteres awwa kaum noch. 

== Websaide ==

*[http://www.sachsen-anhalt.de/ Pordal vum Lond Saksä-Aahald]
*[http://www.genealogienetz.de/reg/SAC-ANH/hist-san.html Gschischd vun Saksä-Aahald]

[[Kategorie:Bunnäslond (Daitschlond)]]

[[af:Sakse-Anhalt]]
[[als:Sachsen-Anhalt]]
[[an:Saxonia-Anhalt]]
[[ar:سكسونيا-أنهالت]]
[[az:Saksoniya-Anhalt]]
[[bar:Sachsen-Anhalt]]
[[be:Саксонія-Анхальт]]
[[be-x-old:Саксонія-Ангальт]]
[[bg:Саксония-Анхалт]]
[[br:Saks-Anhalt]]
[[bs:Saksonija-Anhalt]]
[[ca:Saxònia-Anhalt]]
[[cs:Sasko-Anhaltsko]]
[[cv:Саксони-Анхальт]]
[[cy:Sachsen-Anhalt]]
[[da:Sachsen-Anhalt]]
[[de:Sachsen-Anhalt]]
[[diq:Sachsen-Anhalt]]
[[dsb:Sakska-Anhaltska]]
[[el:Σαξωνία-Άνχαλτ]]
[[en:Saxony-Anhalt]]
[[eo:Saksio-Anhalto]]
[[es:Sajonia-Anhalt]]
[[et:Saksi-Anhalt]]
[[eu:Saxonia-Anhalt]]
[[fa:زاکسن-آنهالت]]
[[fi:Saksi-Anhalt]]
[[fr:Saxe-Anhalt]]
[[frr:Saksen-Anhalt]]
[[fy:Saksen-Anhalt]]
[[ga:An tSacsain-Anhalt]]
[[gd:Sagsainn-Anhalt]]
[[gl:Saxonia-Anhalt - Sachsen-Anhalt]]
[[gv:Sachsen-Anhalt]]
[[he:סקסוניה-אנהלט]]
[[hr:Saska-Anhalt]]
[[hsb:Saksko-Anhaltska]]
[[hu:Szász-Anhalt]]
[[hy:Սաքսոնիա-Անհալթ]]
[[id:Sachsen-Anhalt]]
[[ie:Saxonia-Anhalt]]
[[io:Saxonia-Anhalt]]
[[is:Saxland-Anhalt]]
[[it:Sassonia-Anhalt]]
[[ja:ザクセン＝アンハルト州]]
[[jv:Sachsen-Anhalt]]
[[ka:საქსონია-ანჰალტი]]
[[ko:작센안할트 주]]
[[ku:Sachsen-Anhalt]]
[[kw:Sachsen-Anhalt]]
[[la:Saxonia-Anhaltinum]]
[[lij:Sassonia Anhalt]]
[[lmo:Sasònia-Anhalt]]
[[lt:Saksonija-Anhaltas]]
[[lv:Saksija-Anhalte]]
[[mk:Саксонија-Анхалт]]
[[mr:जाक्सन-आनहाल्ट]]
[[ms:Sachsen-Anhalt]]
[[nah:Saxonia-Anhalt]]
[[nds:Sassen-Anholt]]
[[nds-nl:Saksen-Aanhoalt]]
[[nl:Saksen-Anhalt]]
[[nn:Sachsen-Anhalt]]
[[no:Sachsen-Anhalt]]
[[oc:Saxònia-Anhalt]]
[[os:Саксони-Анхальт]]
[[pam:Saxony-Anhalt]]
[[pl:Saksonia-Anhalt]]
[[pms:Sassònia-Anhalt]]
[[pnb:سیکسنی آنہالٹ]]
[[pt:Saxônia-Anhalt]]
[[rm:Saxonia-Anhalt]]
[[ro:Saxonia-Anhalt]]
[[ru:Саксония-Анхальт]]
[[sh:Saksonija-Anhalt]]
[[simple:Saxony-Anhalt]]
[[sk:Sasko-Anhaltsko]]
[[sl:Saška-Anhalt]]
[[sq:Saksonia Anhalt]]
[[sr:Саксонија-Анхалт]]
[[stq:Saksen-Anhalt]]
[[sv:Sachsen-Anhalt]]
[[sw:Saksonia-Anhalt]]
[[th:รัฐแซกโซนี-อันฮัลต์]]
[[tr:Saksonya-Anhalt]]
[[uk:Саксонія-Ангальт]]
[[vec:Sassonia-Anhalt]]
[[vi:Sachsen-Anhalt]]
[[vo:Saxän-Lanhaltän]]
[[war:Sachsen-Anhalt]]
[[yo:Saxony-Anhalt]]
[[zh:萨克森-安哈尔特]]
[[zh-min-nan:Sachsen-Anhalt]]
