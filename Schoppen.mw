[[File:Dubbeglas.jpg|thumb|130px|Schobbeglas mit Dubbe]]
[[File:Export hell seidel steiner.png|thumb|130px|Schobbe Bier]] 
Än '''Schobbe''' is die Meng, des in ä normals [[Glas]], was mer zum trinke hernemme dud, noipasst. Des is n halwe Liter. De Schobbe is e aldes Hohlmaß, wo frieher a in annere Gäächende von [[Daitschlond|Daitschland]] verbrait war. Bis hait gehall hat sichs awwer nur in de [[Palz (Reg.Bez.)|Palz]], obwohl sogar im Bier- un Braueraimuseum in [[Pilsen]] ([[Tschechie]]) is de Schobbe als Maß fer [[Bier]] aus alde Zaite iwwerliffert.
 
Se beachde is, dass mär in de Weschdpalz mit me Schobbe normal e Bier mennt - unn zwar e halwer Litter in me Henkelglas. In de Vorrepalz dodegää is e Schobbe immer e halwer Litter [[Woi|Wai]] orre [[Schorle]] in me Stangeglas orre me Dubbeglas.

In annere Gegende is in em Schobbe of viel wennischer drin als en halwe [[Lidda]]. Im Frankeland nennt mer sogar des [[Värddel]] en Schobbe, was inde Palz grademol ä [[Piffsche]] is. 

De Pälza bevoazuchd soi Schobbe, wails zum ääne ned su wenisch is, doßmär alsfod nofille mißd, zum onnan awwa aach ned su viel, doßs im Glas waam wärre känd. Wea gärn soi Schöbbcha pedze gehd, wärd ofd noode ärschde zwää zum [[Schorle]] wegsle odda ärschdemol mid Schorle oofange, wail dodemid de Oownd länga wärd - un des Schorle gäbds nadialisch aach als Schobbe: es solld kald un schbrizisch soi un kännd imere greeßare Glas schaal wärn.  

[[Kategorie:Pälzer Kisch]]

[[de:Schoppen]]
[[fr:Chopine]]
[[nrm:Chopène]]
