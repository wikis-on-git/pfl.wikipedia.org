==Schlabbe==

Schlabbe (Hochdeutsch: Schuhe) is e Begriff der aus Bärmesens kommt. Des is nämlich im Johr 1790 nochm Dod vum Londgraf Ludwisch IX enstonn, als die Bärmesensa Garnison ufgeleest worr is. Aus de Nod raus hon die ehmalische Grenadier aus Uniformreschde sogenonnte '''Schlabbe''' gemach. Denne ihr Fraue sin in die gonz Welt gong um die Schlabbe donn se verkaafe.
Mit de Zeit is donn e großi Schuhinduschdrie in Bärmesens enstonn. Die meischde Schuh derer Zeit sin in de Schuhstad Bärmesens geferdischt wor. Die Stadt in de Palz hat als die '''Schuhmetropole''' iwwahaupt gestonn. Ah heit gebts noch viele Unnanähme die Schuh produziere.

Aus dere Geschicht raus, feiert de Bärmesensa hait noch es berühmte '''Schlabbefligga-Feschd'''.

Ausademm konn ma sich ah schäh iwwa die Schuhinduschdrie infomiere, wonn ma se beischbiel es '''Schuhmaschienemuseeum''' in Bärmesens odda es '''Schuhmuseeum''' in Häääschde (Hauenstein) besucht.

Die alt Schuhfabrik '''Reuberscher''' (Rheinberger) dient hait zum Beischbiel als großes Zentrum fer zB. Ärzd, es Dynamikum, Fitness Schdudio und Reschderohs.

De Bärmesensa on sich werrd ah hait noch als e '''Schlabbefligga''' bezeischned.
