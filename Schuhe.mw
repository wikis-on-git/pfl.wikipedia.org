'''Schlabbe''' sind des, wu mär on die Fieß duud.

== Gschichd ==
Schlabbe is e Begriff der aus [[Bärmesens]] kommt. Des is nämlich im Johr 1790 nochm Dod vum Londgraf Ludwisch IX enstonn, als die Bärmesensa Garnison ufgeleest worr is. Aus de Nod raus hon die ehmalische Grenadier aus Uniformreschde sogenonnte ''Schlabbe'' gemach. Denne ihr Fraue sin in die gonz Welt gong um die Schlabbe donn se verkaafe.

Mit de Zait is donn e großi Schuhinduschdrie in Bärmesens enstonn. Die maischde Schuh derer Zait sin in de Schuhstad Bärmesens geferdischt wor. Die Stadt in de Palz hat als die ''Schuhmetropole'' iwwahaupt gestonn. Ah hait gebts noch viele Unnanähme die Schuh produziere.

== Bauchdum ==
Aus dere Geschicht raus, faiert de Bärmesensa hait noch es berühmte ''Schlabbefligga-Feschd''.

De Bärmesensa on sich werrd ah hait noch als e ''Schlabbefligga'' bezaischned.

== Musee ==
Ausademm konn ma sich ah schäh iwwa die Schuhinduschdrie infomiere, wonn ma se baischbiel es ''Schuhmaschienemuseeum'' in Bärmesens odda es ''Schuhmuseeum'' in [[Häääschde]] besucht.

== Umwälzunge ==
Die alt Schuhfabrik ''Rhoiberscher''  dient hait zum Baischbiel als großes Zentrum fer zB. Ärzd, es Dynamikum, Fitness Schdudio und Reschderohs.


[[Kategorie:Kläädung]]

[[de:Schuhe]]
