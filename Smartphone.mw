[[Datei:Treo750.jpg|thumb|150px|Palm Treo 750]]
[[Datei:All9xxx.jpg|thumb|150px|Nokia Communicator 9000, 9110, 9210, 9500]]
[[Datei:Can I Has an iPhone.jpg|thumb|150px|iPhone]]
[[Datei:Cingular 8125 (htc wizard).jpg|thumb|150px|HTC Cingular 8125]]
[[Datei:O2xda2i.jpg|thumb|150px|xda IIi]]
Ä [[Smartphone]] (ausm Englische werdlisch iwwersetzt: schlaues Telefon) is e mobiles [[Telefon]] wu zusädslisch iwwer e Paked von charakterischdische Zusatzfunkzione verfischd, insbesonnere iwwer en Terminkallener, Noddizbuch, Adressbuch, Daschereschner sowie die Meschlischkait Faxe und E-Meils zu sende un zu empfange.

Schun des ersche Smartphone, des Simon vun de amerikonische Compjuterfirma [[IBM]], des 1992 uff des Compjutermess COMDEX in [[Las Vegas]], [[USA]], vorgschdeldt worre is, un ab 1993 iwwer die US-Tefonfirma [[Bellsouth]] vertriwwe worre is, hodd iwwer diese Funktione verfischd. Ach kleene [[Compjuterschpiele]] konnt mer mit dem Simon schun schpiele.<ref>J. Schneidawind: "Big Blue unveiling", ''USA Today'', November 23, 1992, Seite 2B</ref>

Inzwische (2009) sinn aus Smartphones Kleecompjuter worre, uf die ma e Vielzahl vun Progromme uffspiele konn. Hardwaremässisch verfieschen alle ach iwwer winzische [[Kamera]]s fer Fotos und Filme. Naiere Smartphones erlauwe ach des Surfe im Internet. 

Viele verfiesche ach iwwer des Sadeliddenavigationssystem [[GPS]], so dass ma in Kombinatsion mit elektronische Karde ach soin geographische Standpunkt feschtstelle un sisch soin Wesch waise losse kann.

Die Oigawe kann de Nutzer tippischerwaise iwwer e winzische Zahle- un Buchstawwetastadur, zum Deel ausklappbar, odder iwwer en berihrungsempindlische Bildschirm, uff [[Englisch]] en Touchscreen, mache.

Newwee dem kleene Bildschirm, de beschränkde Laischdungsfähischkait vun Prozessor (Reschenoihait) un Informationsspaischer, is die schwierisch Oigab de Hauptnochdeel vun em Smartphone. Vun viele gschäzd wern se, wail ma mit em kleene, laischde Geräd, faschd iwweral unnerwegs elekronische Nochrischde empfange un versende kann un e rieschische Meng vun Informatione mit sisch fihre odder iwwers Mobilfunknetz ausm haimische Compjuter odder em Internet baischaffe kann.

Fer der Iwwerspiele vun Informazione verfische moderne Smartphones oft iwwer Funksignale odder Infrarotsignale wu vun viele Compjuder empfange werre kenne, wie Bluetooth.

== Verwandt: PDA, Netbooks, Notebooks ==
Die Compjuderfunktione vun Smartphones ähneln denne vun sogenannde Personal Digital Asisstants (PDA) oder Daschecompjuder also Kleenschdcompjuder, die ma in ennere Hand halde un mit de annere bediene kann. Ma kennt Smartphones inzwische ach e Kraizung von modermem Multimediahandy mit em Daschecompjuder/PDA nenne. Wail die Addition vun Mobiltelefon zu PDA des kaum schwerer und greeßer macht, awwer de kommunikative Mehrwert groß isch, henn Smartphones die raine PDA's prakdisch abgelest.

Die Lick zwische Smartphones als de akduelle mobile Klenschdcompjuder und de Notebooks, mobile uffklappbare Personal Compjuder mit vollwertiger QWERTZ-Tastatur und großem Bildschirm, hodd die Firma ASUS mit de sogenannde Netbooks gschlosse. Da die Oigab lengerer Texde iwwer en Touchscreen odder e Kleenschtasdadur uf Dauer ach fuzzelisch is, Bildschirme vun Smartphones fer lengere Lesestunde odder zum Betraachde vun Bilder im Internet doch ach klee sinn, Notebooks awwer arg schwer, gabs en Bedarf fa e Zwischeding. Des sinn die Netbooks mit Bildschirmgreße vun 8 Zoll oder 9 Zoll (22,9 cm) bis maischd 10 Zoll (25,4 cm) Bilschirmdiagonale. Notebooks fange degesche bai 14 Zoll (35,6 cm) a . Besonders haifisch sind 15 Zoll (38 cm), 17 Zoll (43,2 cm) und die Greße raischen bis 18,4 Zoll (46,7 cm). <ref>Karl Gerhardt Haas: Netbook oder Notebook?, connect 1/2009, Seiten 34-37</ref> Während Handys maischd zwische 80 und 160 Gramm wiesche, lischen Netbboks zwische 600 und 1600 Gramm.

== Bedriebssysteme ==
Da Smardphones haid ach kleene [[Compjuder]] sinn, verfische se ach iwwer e [[Betriebssystem]]. Ma konn also newwe de e zum Lifferumfang geherende Programme nur solsche Programme nutze, wu fer des Betriebssystem gschriwwe odder angepassd sinn.

Wischdische Betriebsysteme vun Smartphones sin:
* [[Symbian]]
* [[RIM Blackberry OS]]
* [[Windows Mobile]]
* [[iPhone OS]]
* [[Linux OS]]
* [[Palm OS]]
* [[Palm webOS]]
* [[Android]]

== Herschdeller ==
Große Herschdeller vun Smartphones sin unner anerem:
* die kanadisch Firma [[Research in Motion]] (RIM) mit ihre Blackberry-Serie, die urspringlisch speziell fer Gscheftslaid entwickelt worre sin.
* der US-Compjuderkonzern [[Apple]] mit soine [[iPhone]]s mit bsonders eefacher Touchscreenbedienung
* de finnische Handyherschdeller [[Nokia]] mit soine N-Serie 
* de [[korea]]nische [[Samsung]]-Konzern
* [[SonyEriccson]]
* die taiwanesisch Firma [[HTC]]
* de US-Herschdeller [[Motorola]]
* de US-Herschdeller [[Palm]]
* [[Handspring]]

== Enzelnochwais ==
<references/>

[[Kategorie:Technik]]

[[ar:هاتف ذكي]]
[[be:Смартфон]]
[[be-x-old:Смартфон]]
[[bg:Смартфон]]
[[bs:Smartphone]]
[[ca:Telèfon intel·ligent]]
[[cs:Smartphone]]
[[cy:Ffôn clyfar]]
[[da:Smartphone]]
[[de:Smartphone]]
[[en:Smartphone]]
[[es:Smartphone]]
[[et:Nutifon]]
[[eu:Smartphone]]
[[fa:تلفن هوشمند]]
[[fi:Älypuhelin]]
[[fr:Smartphone]]
[[gl:Teléfono intelixente]]
[[he:טלפון חכם]]
[[hi:स्मार्टफोन]]
[[hu:Okostelefon]]
[[hy:Խելախոս]]
[[id:Telepon pintar]]
[[is:Snjallsími]]
[[it:Smartphone]]
[[ja:スマートフォン]]
[[kk:Смартфон]]
[[ko:스마트폰]]
[[lmo:Smartphone]]
[[lt:Išmanusis telefonas]]
[[ltg:Pruottelefons]]
[[lv:Viedtālrunis]]
[[mn:Смартфон]]
[[mr:स्मार्टफोन]]
[[ms:Telefon pintar]]
[[nl:Smartphone]]
[[no:Smarttelefon]]
[[pl:Smartfon]]
[[pt:Smartphone]]
[[ro:Smartphone]]
[[ru:Смартфон]]
[[sk:Smartphone]]
[[sl:Pametni telefon]]
[[sr:Паметни телефон]]
[[sv:Smartphone]]
[[ta:நுண்ணறி பேசி]]
[[th:สมาร์ตโฟน]]
[[tr:Akıllı telefon]]
[[tt:Смартфон]]
[[uk:Смартфон]]
[[uz:Smartfon]]
[[zh:智能手机]]
