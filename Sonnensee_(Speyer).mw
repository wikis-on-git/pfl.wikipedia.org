[[Datei:Sonnensee (Speyer), Südostecke und Blick auf das Nordufer.jpg|miniatur|Bligg vum Siedoschde uff de Sunnesee.]]
Der '''Sunnesee''' in [[Schbaija]] isch de erschde See g'wesd, wu ma fa de [[Kies]] zu grische, ausg'baggad hod. De See isch ug'fea 4.5 ha groß un 7 Meda dief.<ref>http://www.badeseen.rlp.de/servlet/is/1145/</ref>

== Laach ==
D'See lieschd wie a die maischde oanere Schbaijmara Seeje im nerdlische Deel vunde [[Rhoi]]nidarung vun Schbaija, im [[Binsfeld(Speyer)|Binsfeld]], wu zum Schadadeel [[Schbaija-Noad]] kead. Estlisch vonem lischd de See [[Binsfeld (See)|Binsfeld]], nerdlisch duasch die Schdrooß "Wildentenweg" g'drend lischd de [[Mondsee (Schbaija) |Mondsee]] und wesdlisch noch de [[Schbijalaxsee]].

== Nudzung ==
Oaam Weschdufa hoda ma uff 500 m² große Grundstigg des erschde ''Baug'bied Binsfeld'' k'abd. Die Haisa sin iwa die Schdrooß "Binsfled" earaischba, wu fria än [[Feldwesch]] g'wesd isch. Die Grundschdigg sin frija vamieded un doan mid änere Bauvabflischdung in [[Erbpacht|Eabpachd]] vagewe un oam Schluss vun de Pächda vakaafd worre. Zwische de Haisa unem See hed aischendlisch mol än effendlische Wesch valaafe solle, wu awa weschem schdaile Ufa zu daia kumme wea. Deschwesche hodma des doan a oan die Aischedimma vakaafd.

Oam Noadufa hodma doan schbeda Grundschdigg fa 300 Joa vapachded un bebaud un solln doan noch Ablauf vun de Vadräch vakaafd werre. De "Wildentenweg" fiad dordhi. 

Oam Oschdufa hods frija än efendlische [[Badeschdroand]] k'habd un oam Sidufa hodma nix g'machd un sisch selwa iwalosse. Im siedeschdlische Egg hods än [[Kiosk]] un efendlischi [[Toiledde]] un visawi hods [[Varoinshaim]] vum [[DLRG]].

Zwischem Sunnesee unem Binsfeldsee hods nerdlisch vum Kiosk än iwabriggde un valoandede Duaschschdisch, uaschbringlisch domid die Fisch im flache Sunnesee laiche kennen.

== Änselnochwes ==
<references />

== Websaide ==
* [http://www.badeseen.rlp.de/servlet/is/1145/ Badewassaqwalided]

{{Coordinate|article=/|NS=49/21/32/N|EW=8/26/55/E|type=waterbody|region=DE-RP}}

[[Kategorie:Schbaya]]

[[de:Sonnensee (Speyer)]]
