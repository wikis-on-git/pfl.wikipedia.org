[[Datei:Speyer Dom Laengsseite.jpg|thumb|240px|right|Mariedum in Schbaya]]
De '''Schbayra Dum''' is die Kathedral vum [[Bischdum Schbaya]] un liehd in [[Schbaya]] nah am [[Rhoi]]. Är is de hailisch Goddesmuddä gewaihd un hod den Rang vunere '''''bäpsdlische Basiliga'''''. Des is ''die greeschd romanisch Kersch uf de gonzi Weld'' un die Parrkärsch vun de Mariä-Himmelfaard-Dumparrai.

== Goddesdienschde ==

[[Datei:Speyrer Dom 1061.png|thumb|right|150|1061]]
[[Datei:Speyrer Dom 1135.png|thumb|right|150|1135]]
[[Datei:Speyrer Dom 1754.png|thumb|right|150|1754]]
[[Datei:Speyrer Dom 1756.png|thumb|right|150|1756]]
[[Datei:Speyrer Dom 1854.png|thumb|right|150|1758]]
[[Datei:Speyrer Dom 1967.png|thumb|right|150|1858 bis haid]]

sin on Sunn- un Faiadaache um 7.30 Uhr, 10.00 Uhr un 18.00 Uhr; Voaowndmäss is im Windahaljoa um 17.00 Uhr un im Summahalbjoa un 18 Uhr. An Wergdache werd in de Afra-Kabell gfaiad om Mondaach bis Fraidaach 7.00 Uhr un außadäm om Dienschdaach un Fraidaach um 18.00 Uhr un om Samschdaach um 7.30 Uhr. Mea Informazione findsch [http://cms.bistum-speyer.de/www1/index.php?mySID=3682fcf2c7445aa91d29cadbc2c393bb&cat_id=2101 do] un [http://www.dompfarrei-speyer.de/ do]

== Gschichd ==

Oogfange hot dn Schbayra Dum de saalsche Kaisa Kunrad II, deselwe, wu – wie mer on de Limbursch lese konn – am selwe Morsche es [[Kloschder Limbursch]] gegrind hot. Er wollde weldgröschde Dum iwwahaubd baue. Die Hischdoorischer sache, es sai um die 1030 gewäsd. 

Ingewaihd worn is de Dum awwä äschd anno 1061 vum Konrad saim Enggl Hainrisch IV. Awwee däm hoddä Bau ned gfalle un do hoddan schun no 20 Joan glai wieda umbaun geloßd: Es Middlschiff hod schdad nere flachi Holzdegg ä nachlnaiis Graizgrad-Gewölb griehd, die Oschdääl hodda ummoddle geloßd un auße hodda die Zwäschgalerie uffsedze geloßd. Die Därm hen aach gemißd nai gemachd wänn, awwe druzdäm is 1106 alles fäddisch gewäßd, es woa de greeschde Bau vum gonze Owendlond: 134 m lang un 33 m huch.

On Woihnachde 1146 hoddä Bernard vun Clairvaux, Abd vun de Zischdärziensa, midnärä woddgewaldisch Bredischd de Kenisch un ä paa dausnd Riddar fer de zwädde Graizzuch geworbe.

Alle Ridd long hoddä Dum gebrennd, awwees Schlimmschde waa anno 1689, wie em XIV Luui sai Marodöre im Griesch um die Pälzer Äbbfolsch die gonz Kuapalz vun vunn bis hinne un graiz un gwea oogebrännd un bladd gemachd hen. Do hen ses gonze Weschdwääg weschgschbrengd, die gonze Bedder un all des Zaisch, wu die Laid nai gebrung hen, wail se geglaabd hen, doo weas sischa, des hen se abgfaggld un nunnegebrännd bis uf die Maure. Äschd in de Midd vum achdzehnde Joahunnäd hods Geld gelongd fer widdee uffzebaue. Des hod donn em Neumann Baldasaa soi Äldschde, de Franz Ignaz Michael, iwwanumme un in fainschdm Barock ausgfiad, sogaa mid zwää Obelisge voa die Egge.

Awwe es hod ned long guudgeduun, wie die fronzeesisch Rewoluzion kumme is, hodde Mob getobt un grad widdee alles pladd gemachd. De Napoleon hod don soi Geläsch un soi Pead un dännä iia Fudda do noigschdelld.

1806 hod de Dum sogaa abgeriß wern solle, awwee do waa de Määnzä Bischof Joseph Ludwig Colmar davoa.

Äschd nodäm daß die Palz zu Bayan kumme is, hod de Kenisch Max de Dum als Bischofskersch herrichde un nai waihe geloßd. De Wäschdbau vun haid is 1854-1858 vun Hainrich Hübsch gebaud worn. De Kenisch Ludwisch I hod donn den Johann vun Schraudolph inne alles mid Nazarena-Fresge ausmale geloßd.

Die greeschd Reschdaurierung is schließlisch 1957 oogfang worn. In äänzelne Edabbe sin die nazarensche Fresge ausm 19. Joahunnerd foadkumme, die Pailer mid Bedong ausgschbrizd worn, die Beddm diefa gelehd worn uf ija ald Niwo, die Fassade sin wida romanisch und iwwahaubd is meglischd alles wieda wie orischinal. 1971 sin die Awaide fäddisch gewesd.

Awwee schun 1996 gings vun naijem luus: De Dum wäd grundleschnd räschdauriad! Dodefär hodmär schun 1995 dän "Dombauverein Speyer" gegrind. Bis Juni 2007 sin fär die Räschdaurierung 15,1 Millionen Euro ausgäwwe worn un mär räschnd mid 26 Millionen Euro bis 2015.

== Aaschidegdur ==

[[Datei:Dehio 48 Speyer.jpg|thumb|left|150|Grundriß vum Dum]]

=== Dumbau ===

* Gsamdläng: 134 m
* Hee vum Middlsiff: 33m
* Brääd vum Middlschiff: 14 m
* Brääd vum Longhaus: 37,62 m
* Hee vun de Oschddärm: 71,20 m
* Hee vun de Weschddärm: 65,60 m 

Nodäm dosse noo de Andike nimmi gewißd hen, wie daß mer ä Gewölbe konschdruiere muß, hen se in de Romanig mid gäänere Donnegewölbe oogfange. Im Dum hen ses don gschaffd, fer die Saideschiff sogaa Graizgewölbe zu baue un die hen se schbäda aach fers Middlschiff gnumme. Dodefär hon se misse die Wend vaschdäge un do hen se auße owwe die Zwerschgalerie oigfiad, wu iwwa die gonzi Leng unnäm Dach longgehd.
Des Graizgewölb hod ä gonz naies Raumgfiel gebrung un schun oogfange, uff die Goodig hiezuwaise.

[[Datei:Speyerer_Dom.jpg|thumb|right|450px|Banorama inne vum Dum]]

=== Gribda ===

[[Datei:Dehio 48 Speyer Crypt.svg|thumb|150px|right]]
Die Gribda liehd - wie mer uffm Blohn guud seje konn - unner Absis ''un'' Gweaschiff un is die greeschd romanisch Soilehall vun de gonzi Weld. Fäas ä bißje schee z'mache hod mer - wies selmols iewlisch waa - fer die Soile dänn geele Sondschdoi vum Oarewald un dänn roude vun de [[Pälzer Wald#3.1|Haad]] abwegslnd iwwanonna gsezd. 

Gewaihd worn isse 1041, awwee alsä "Unnäkäsch", die Grewa waan zwische de Dräbbe (Konrad II) un im Middlschiff voam Leddna (die onnän), s'sin äschd om Oofang vum 20. Jh. in die Gribda kumme. Haid lije do

* Konrad II. († 1039) un soi Fraa Gisela vun Schwaben († 1043)
* Heinrich III. († 1056), em Konrad II. soi Suhn 
* Heinrich IV. († 1106), em Heinrich III. un soine Fraa Bertha († 1087) iian Suhn 
* Heinrich V. († 1125), em Heinrichs IV. soi Suhn 
* Kaiserin Beatrix († 1184), em Friedrich Barbarossa soi zwäddi Fraa, und dänne iian Duchda Agnes († 1184)
* Kenisch Philipp vun Schwaben († 1208), em Friedrich Barbarossa soi Suhn 
* Kenisch Rudolf vun Habsburg († 1291)
* Kenisch Adolf vun Nassau († 1298)
* Kenisch Albrecht vun Österreich († 1308), em Rudolfs vun Habsburg soi Suhn 
** dodezu finf Bischöf 
*** un donn nuch onnän Knuche, wu mer ned saache gekennd hodvun wäm dasse sin.

== Kunschd ==

Där Wechsel vun rodm un wääßm Schdoi waa schunn baide Salia.
Im ledschde Wiedauffbau ismär dodruff zriggkumme.
[[Datei:Speyerer Dom Fresko.jpg|thumb]]
Die Waschdfassad is see gschmiggd. Uugfea inde Mid laid ä Rodfenschda mim Grischdus un de via Evangeliesymbol und iwwäm Weschdpordal schdehe die finf Padrone vum Dum: inde Mid iwwer när'm DobblAdla die hailisch Goddesmudda mim Kind un lings vunnäre de Ärzengel Mischael un de halisch Bernad vun Clairvaux, uff de onnän Said de hailisch Johónnes de Toifa un de hailisch Stephn.
Inne hodde Maler Johann vun Schraudolph 1846–1853 im Uffdrach vum Ludwisch I vun Bayan im Schdil vunde Nazarena Freske gmóld un die Bamberga Riedhammas hen die Figure reschdauriad. Om Óófang vom 20. Jh. hod mär dodevun nigs mee wisse gewelld un inzwisch aach viel fodgemachd, haid wääs mär zu schädze, do wenschns dir gonz gruuße 19 m² Mariefreske inde Haubdfenschdarai reschdauriad worn sin.

== Dumschaz ==

Anno 1900 hod mär die alde Gääwa uffgemäschd un unnasuchd. die Knuche hod mär don wira beerdischd un all des annän Zaisch is inde Dumschaz kumme, där wu jezad im Hisdorische Palzmuseum laihd. Unäannäm sin do 
* die Grabgrohne vun dä Salia, - aach die Kaisagrohn vum Konrad II vun 1039
* dä Raischsappl vum Hainrisch III
* Inschriftddafle un Schdoffdääl

Mär hod des aach alles phodographiad su wies inde Grääba gleje hod fär mide Billar un däm Zaisch z'foschä.

Außadäm sin do nadialisch aach nuch jedi Mäng lidurgisch Geräd, Paramende, Billar un Skulbdure wie in alle Dumschäz un aach nuch drai vun dänne Freske, wu mär fodgeduun hod.

== Kabellscha ==

In die Egge zwische Quea- un Saideschiff hodma zää Kabellscha óógsezd: im Siede die Dobblkabell vun de hailisch Kadarina (owwe) wu die Reliquie ausgschdelld sin, un unne die St.Emmeranskabell, die wu jezad aach die Daufkabell is. Die zwää sin mid närm achdegsche Loch im Borrm midnanne värbunne.

Gesche'iwwa, im Nódde, is die Afrakabell. "Afra", wail an iam Feschd de Hainrisch V geboan worn is. 

Die hailisch Afra vun Augsbursch waarä Keenischsduchda vun Zypan. Nódäm daß ian Vaddä ärschlache worn is, hodm soi Mudda nóó Augsbursch midgenumm, wu daßs als Venus-Hua óógschaffd hod. Inäre Grischdevärfolschung hod hodn Bischuf Narzissus bai'm Schudz gsuchd unnäes bekead. Dódefär hod märs donn vabrennd. 

On iam Feschdaach is aach de Hainrisch IV gschdorwe un donn finf Joa inde nuch uugwaide Kabell geleje, bis daß de Bann vunm genumm worn is un mären näwwa soim Vadda in die Grufd gelehd hod.

== Musik ==

Im Geschesadz zu de measchde Kärsche hodde Schayra Dum ned när ää, sunnan glai zwää '''Orschele''', die ''Haapdorschl'' un die ''Koaorschl''. Die Haapdorschl is nóó Pole vakaafd worn, wuse reschdauriad un innäre Parkärsch in Byalischdog ingebaud wärn sull fär die Gmää un die Musikhuchschul. Dodefär sull de Seifert, där wu schun 2008 die Koaorschl gschaffe hod, ä naii baue, wu des Joa, 2010, fäddisch wärn sull. In de Tabell schdeje abwechselnd imm ään ald un ää naiis Orschlwäk (uf huchdaitsch), die naii sin all uff "C-":

{| border="0" cellspacing="0" cellpadding="12" style="border-collapse:collapse;"
| style="vertical-align:top" |
{| border="0"
| colspan=2 | '''Hauptwerk'''
----
|-
|Prinzipal || 16′
|-
|Quintade || 16′
|-
|Prinzipal || 8′
|-
|Holzprinzipal || 8′
|-
|Weitgedackt || 8′
|-
|Prinzipal || 4′
|-
|Oktave || 4′
|-
|Gedackt || 4′
|-
|Quinte || 5<sup>1</sup>/<sub>3</sub>′
|-
|Terz || 3<sup>1</sup>/<sub>5</sub>′
|-
|Quinte || 2<sup>2</sup>/<sub>3</sub>′
|-
|Oktave || 2′
|-
|Mixtur VI–VIII
|-
|Zimbel VI
|-
|Cornett V
|-
|Horizontal-<br />bombarde || 16′
|-
|Horizontal-<br />bombarde || 8′
|-
|Horizontal-<br />clarine || 4′
|}
| style="vertical-align:top" |
{| border="0"
| colspan=2 | '''I Hauptwerk''' C–
----
|-
|Principal || 16′
|-
|Octave I-III || 8′
|-
|Holztraverse || 8′
|-
|Spitzflöte || 8′
|-
|Großgedackt || 8′
|-
|Viola da Gamba || 8′
|-
|Großquinte || 5<sup>1</sup>/<sub>3</sub>′
|-
|Octave I-III || 4′
|-
|Hohlflöte || 4′
|-
|Terz || 3<sup>1</sup>/<sub>5</sub>′
|-
|Quinte || 2<sup>2</sup>/<sub>3</sub>′
|-
|Octave || 2′
|-
|Flauto || 2′
|-
|Terz || 1<sup>3</sup>/<sub>5</sub>′
|-
|Cornett V || 8′
|-
|Mixtura major IV || 2′
|-
|Mixtura minor IV  || 1<sup>1</sup>/<sub>3</sub>′
|-
|Tuba || 16′
|-
|Trompete || 8′
|}
| style="vertical-align:top" |
{| border="0"
| colspan=2 | '''Positivwerk'''
----
|-
|Prinzipal || 8′
|-
|Quintade || 8′
|-
|Spitzgedackt || 8′
|-
|Oktave || 4′
|-
|Rohrflöte || 4′
|-
|Kleinprinzipal || 2′
|-
|Blockflöte || 2′
|-
|Kleinoktave || 1′
|-
|Echo-Cornett IV
|-
|Scharff V–VI
|-
|Dulzian || 16′
|-
|Trompete || 8′
|-
|Krummhorn || 8′
|-
|
|-
|''Tremulant''
|}
| style="vertical-align:top" |
{| border="0"
| colspan=2 | '''II Oberwerk''' C–
----
|-
|Rohrflöte || 16′
|-
|Salicional || 16′
|-
|Principal || 8′
|-
|Rohrflöte || 8′
|-
|Dolce || 8′
|-
|Vox Angelica || 8′
|-
|Principal || 4′
|-
|Blockflöte || 4′
|-
|Nasat || 2<sup>2</sup>/<sub>3</sub>′
|-
|Doublette || 2′
|-
|Terz || 1<sup>3</sup>/<sub>5</sub>′
|-
|Mixtur IV || 1<sup>1</sup>/<sub>3</sub>′
|-
|Fagott || 16′
|-
|Trompete || 8′
|-
|Cromorne || 8′
|-
|
|-
|''Tremulant''
|}
| style="vertical-align:top" |
{| border="0"
| colspan=2 | '''Schwellwerk'''
----
|-
|Pomer || 16′
|-
|Prinzipal || 8′
|-
|Flötgedackt || 8′
|-
|Salicional || 8′
|-
|Schwebung || 8′
|-
|Weidenpfeife || 8′
|-
|Oktave || 4′
|-
|Rohrpfeif || 4′
|-
|Sesquialter || 2<sup>2</sup>/<sub>3</sub>′
|-
|Hohlflöte || 2′
|-
|Mixtur VI
|-
|Terzzimbel III
|-
|Fagott || 16′
|-
|Oboe || 8′
|-
|Schalmey || 4′
|-
|
|-
|''Tremulant''
|}
| style="vertical-align:top" |
{| border="0"
| colspan=2 | '''III Schwellwerk''' C–
----
|-
|Bourdon douce || 16′
|-
|Geigenprincipal || 8′
|-
|Flûte traversière || 8′
|-
|Bourdon || 8′
|-
|Gamba || 8′
|-
|Voix céleste || 8′
|-
|Flûte octaviante || 4′
|-
|Hohlflöte || 4′
|-
|Salicet || 4′
|-
|Nazard harmonique || 2<sup>2</sup>/<sub>3</sub>′
|-
|Octavin || 2′
|-
|Tierce harmonique || 1<sup>3</sup>/<sub>5</sub>′
|-
|Piccolo || 1′
|-
|Progressio IV ||
|-
|Bombarde || 16′
|-
|Trompette harmonique || 8′
|-
|Hautbois || 8′
|-
|Voix Humaine || 8′
|-
|Clairon harmonique || 4′
|-
|Celesta
|-
|
|-
|''Tremulant''
|}
|}

{| border="0" cellspacing="0" cellpadding="10" style="border-collapse:collapse;"
| style="vertical-align:top" |
{| border="0"
| colspan=2 | '''Bombardwerk'''
----
|-
|Bourdon || 16′
|-
|Prinzipal || 8′
|-
|Flute harm. || 8′
|-
|Salicional || 8′
|-
|Oktave || 4′
|-
|Spillpfeife || 4′
|-
|Fugara || 4′
|-
|Nasat || 2<sup>2</sup>/<sub>3</sub>′
|-
|Flageolett || 2′
|-
|Terz || 1<sup>3</sup>/<sub>5</sub>′
|-
|Septime || 1<sup>1</sup>/<sub>7</sub>′
|-
|None || <sup>8</sup>/<sub>9</sub>′
|-
|Mixtur VI–VIII
|-
|Bombarde || 16′
|-
|Trompete || 8′
|-
|Clairon || 4′
|-
|Röhrenglocken
|-
|
|-
|''Tremulant''
|}
| style="vertical-align:top" |
{| border="0"
| colspan=2 | '''IV Solo''' C–
----
|-
|Seraphonflöte I-II || 8′
|-
|Seraphongambe I-II || 8′
|-
|Cornett V || 8′
|-
|Trompeta magna || 16′
|-
|Trompeta imperial || 8′
|-
|Clarin real || 4′
|}
| style="vertical-align:top" |
{| border="0"
| colspan=2 | '''Oberwerk'''
----
|-
|Rohrquintade || 8′
|-
|Liebl. Gedackt || 8′
|-
|Prinzipal || 4′
|-
|Koppelflöte || 4′
|-
|Oktave || 2′
|-
|Sifflöte || 1<sup>1</sup>/<sub>3</sub>′
|-
|Oktävlein || 1′
|-
|Quintzimbel IV
|-
|Musette || 8′
|-
|Singend Regal || 4′
|-
|
|-
|''Tremulant''
|}
| style="vertical-align:top" |
{| border="0"
| colspan=2 | '''Pedal''' C–
----
|-
|Contrabass || 32′
|-
|Bourdon || 32′
|-
|Principalbass || 16′
|-
|Subbass || 16′
|-
|Salicetbass || 16′
|-
|Octavbass || 8′
|-
|Bassflöte || 8′
|-
|Cello || 8′
|-
|Superoctave || 4′
|-
|Hintersatz IV || 4′
|-
|Contraposaune || 32′
|-
|Posaune || 16′
|-
|Fagottbass || 16′
|-
|Basstrompete || 8′
|-
|Cornettbass || 4′
|}
| style="vertical-align:top" |
{| border="0"
| colspan=2 | '''Pedalwerk'''
----
|-
|Contra-Prinzipal || 32′
|-
|Prinzipalbaß || 16′
|-
|Untersatz || 16′
|-
|Rohrflötenbaß || 16′
|-
|Großoktave || 8′
|-
|Offenflöte || 8′
|-
|Choralbaß || 4′
|-
|Hohlpfeif || 4′
|-
|Waldflöte || 2′
|-
|Blockflöte || 1′
|-
|Baßquint || 5<sup>1</sup>/<sub>3</sub>′
|-
|Hintersatz IV–VII
|-
|Contra-Posaune || 32′
|-
|Posaune || 16′
|-
|Trompete || 8′
|-
|Clarine || 4′
|-
|Zinkenbaß || 2′
|}
|}

Die '''Glogke''' hänge all im Middltuam vum Weschdwäk. Äämol is dó nuch ääns vun de ledschde ''gruuße Gelaid'' vum 19. Joahunnad, vum Lindemanns Peter 1822 gegoß, zum onnan sin do die ''finf Glogke,'' die wu de ''Friedrich Wilhelm Schilling vun Apolda'' nóóm Griesch in Haidlbaärsch gegosse hod (1963).

Die Väddlschdunne wän im Wechsel vun de Matthæus unde Ludovicus gschlache, die Friderica und die Kaisaglogk schlache noenannä die voll Schdunne.

{| class="wikitable"
|-
|bgcolor=#dddddd| '''Nr.''' ||bgcolor=#dddddd| '''Name''' ||bgcolor=#dddddd| '''Nominal'''<br />(16tel) ||bgcolor=#dddddd| '''Gewicht''' <br />(kg) ||bgcolor=#dddddd| '''Durchmesser''' <br />(cm) ||bgcolor=#dddddd| '''Inschrift'''
|-
| 1 || [[Maximilian I. Joseph (Bayern)|Maximilianus Josephus]] (Kaiserglocke) || '''g<sup>0</sup>''' –4 || 5350 || 208 || „Maximilianus Josephus Rex Bavariae“
|-
| 2 || [[Karoline Friederike Wilhelmine von Baden|Friderica Wilhelmina Carolina]] || '''b<sup>0</sup>''' +3 || 2600 || 175 || „Friderica Wilhelmina Carolina Regina Bavariae“
|-
| 3 || [[Ludwig I. (Bayern)|Ludovicus Carolus]] || '''des<sup>1</sup>''' +6 || 1650 || 147 || „Ludovicus Carolus Dux Bavariae Princeps hereditarius“
|-
| 4 || [[Matthäus Georg von Chandelle|Matthæus de Chandelle]] || '''f<sup>1</sup>''' +4 || 600 || 115 || „Matthaeus de Chandelle primus episcopus ecclesiae Spirensis restauratae“
|-
| 5 || [[Maria (Mutter Jesu)|Maria]] || '''as<sup>1</sup>''' || 601 || 95,5 || „O clemens, o pia, o dulcis Virgo Maria“
|-
| 6 || [[Josef (Ziehvater Jesu)|Joseph]] || '''b<sup>1</sup>''' || 494 || 90,3 || „St. Joseph, Patron der Kirche, bitte für uns“
|-
| 7 || [[Anna (Heilige)|Anna]] || '''des<sup>2</sup>''' || 440 || 83,3 || „Heilige Anna, halte deine Hand über die Familien“
|-
| 8 || [[Pirminius]] || '''es<sup>2</sup>''' || 312 || 75 || „Heiliger Pirmin, stärke den Glauben, den du verkündet hast“
|-
| 9 || [[Otto von Bamberg|Otto]] || '''f<sup>2</sup>''' || 217 || 66,7 || „St. Otto, erhalte dein Werk“
|}

Die Kärschemusik is im Schpayra Dum inde Dum-Musik zammegefaßd midnäräm Dumkapellmaischda ande Schbidz.
Jezad wäd goad ä naie Dumorschanid gsuchd un inde Ausschraiwung häßds (hucdaitsch):
:Zum Aufgabenbereich als Domorganist/in gehören: 
:* Verantwortung für die Orgelmusik im Dom in Zusammenarbeit mit dem Domkapellmeister, 
:* Orgelspiel zu den Pontifikal- und Kapitelsgottesdiensten sowie Konzerten im Dom, 
:* Gemeinsames Musizieren mit den Chören der Dommusik in Liturgie und Konzert, 
:* Konzeption, Organisation und Durchführung eigener Konzertreihen, Orgelmusiken und Orgelführungen.
Däs zaischd schun, in wäller Vielfald die Dum-Musik lebd. Awwee zudäm gäbds aach nuch de Gregoriansche Koa vunde Salesiana, die Dumköa, dän Dmkandor Christoph Keggenhoff, där wu aach Orschanisd is un weldwaid Konzäde gäbd un die Dum-Singschul.

== Sunschdiches ==

[[Datei:Domnapf Speyer.jpg|thumb|right|Dumnapp]]
[[Datei:Oelberg.JPG|thumb|right|Ölbärsch]]

De Dumnapp im Weschde vum Dum waa die Grenz zwische Dumfraihaid unde frai Raischdadt Schbaya. Wean ärraischd hod, dea schdand unnäm Bischuf soim Räschd un waa sisch voa Vafolschung aus de Schdadt. Bis dohie gald aaches Frai Gelaid dorsch die Schdadt färn naie Bischuf - un es Gelaidräsch fär die Schdadt. De nai Bischuf hodon de Napp mid Woi fille gemißd, des sin guud 1⅓ Schdika (3260 Schoppe ora 1580 l), unän jeda hod frai drinke gedärfd.

De Ölbärsch waa mol inde Mid vunärmKraizgong gschdanne, där wu jezad fod is. Schpäda, nódäm daß de Kraizgon längsch fod waa, hod mär Iwwa de Ölbärsch ä Dach gsezd un die Figure värvolschdännischd. Innedrin isä winzisch Kabellsche, wu äm Hailisch Äzengl Mischael gewaihd is.

Saidm 30. Okd. 1981 is de Schbayra Dum als Wäldkulduaärbe onäkannd.

Fär die Räschdaurazionskoschde inde Griff zegrije unäs Kulduaärbe zu ärhalde hodmär 1996 die "Europäische Stiftung Kaiserdom zu Speyer" midnärem Voaschdand, Rad un Kuradorium gegrind mid 

* 1 Kadinal
* 3 Bischöf
* 1 ev. Kärschepräsidend
* 1 Äzheazoch
* 1 Heazoch
* 1 Bundeskonzla
* 1 Premierminischda
* 4 Minischdapräsidende
* 1 jüd. Zendralradsvize
* 6 Medieschäfs
* 12 Wäddschafdsboss
* un nuch viel onnan

== Lideradur ==

(uff huchdaitsch)
* Anton Doll: ''Überlegungen zur Grundsteinlegung und zu den Weihen des Speyerer Domes''. In: Archiv für mittelrheinische Kirchengeschichte 24, 1972, S. 9–25
* Hartmut Jericke: ''Der Speyerer Dom und seine Bedeutung als zentrale Grablege des abendländischen Kaisertums im 12. Jahrhundert''. In: [[Zeitschrift für die Geschichte des Oberrheins]] 154, 2006, S. 77–110
(uff englisch)
* Cole, Emily, General Editor, Bulfinch Press, Little, Brown and Co., 2002, Boston, USA, ISBN 0-8212-2774-2
* Stalley, Roger: Early Medieval Architecture, Oxford University Press, Oxford, Great Britain, 1999, ISBN 0-19-210048-3
* Radding, Charles M. and Clark, William W.: Medieval Architecture, Medieval Learning: Builders and Masters in the Age of Romanesque and Gothic, Yale University Press, New Haven and London, 1992, ISBN 0-300-04918-8 quoting Horn, W: On the Origins of the Mediaeval Bay System, Journal of the Society of Architectural Historians 17 (1958): 2-23.

== Lings ==
* [http://www.youtube.com/watch?v=E1-74qe3xeI&feature=fvsr youtube - pälzisch Texd ausm Ardiggl!]
(uff huchdaitsch)
* [http://www.welterbe-speyer.de/ Website vum Lond Rhoilond-Palz zum Kaisadom in Schbaya]
* [http://www.dom-speyer.de/ Die Websaid vum Dum]
* [http://www.bistum-speyer.de/ Die Websaid vum Bischdum Schbaya]	
* [http://www.dombauverein-speyer.de/ Dumbauveroi Schbaya] 
* [http://www.kathedralenwelt.de/ Billär und Gluggenlaide vum Dum]
(uff englisch)
* [http://www.dombauverein-speyer.de/html_en dombauverein (en)]
* [http://www.speyer.de/de/tourist/sehenswert/dom?switch_language=en speyer.de (en)]
* {{Commons|Category:Speyer Cathedral|Schpayra Dum}}

{{Coordinate |NS=49/19/2/N |EW=8/26/33/E |type=landmark |region=DE-RP}}

[[Kategorie:Arschidekdur]]
[[Kategorie:Pälzer un Kurpälzer Kärsche un Kleschder]]
[[Kategorie:Bischdum Schbaya]]
[[Kategorie:Schbaya]]

[[af:Domkerk van Speyer]]
[[be:Шпаерскі сабор]]
[[ca:Catedral d'Espira]]
[[cs:Katedrála Panny Marie a svatého Štěpána (Špýr)]]
[[de:Speyerer Dom]]
[[en:Speyer Cathedral]]
[[eo:Katedralo de Speyer]]
[[es:Catedral de Espira]]
[[eu:Speyerreko katedrala]]
[[fi:Speyerin tuomiokirkko]]
[[fr:Cathédrale Notre-Dame-de-l'Assomption-et-Saint-Étienne de Spire]]
[[hr:Katedrala u Speyeru]]
[[hu:Speyeri dóm]]
[[it:Cattedrale di Spira]]
[[ja:シュパイアー大聖堂]]
[[ka:შპაიერის კათედრალი]]
[[ko:슈파이어 대성당]]
[[nl:Dom van Speyer]]
[[nn:Speyer domkyrkje]]
[[no:Speyerdomen]]
[[pdc:Speyerer Dom]]
[[pl:Katedra w Spirze]]
[[pnb:سپئیر گرجا]]
[[pt:Catedral de Speyer]]
[[ru:Шпайерский собор]]
[[sk:Katedrála Panny Márie a svätého Štefana (Speyer)]]
[[sv:Speyers domkyrka]]
[[uk:Шпайєрський собор]]
[[vi:Nhà thờ chính tòa Speyer]]
[[zh:施派尔主教座堂]]
