'''Spitz & Stumpf''' sin zwe Kaberedischde wu hautberuflisch pälzisches Kabaret mache. Die zwe douren dursch die Palz und die Kurpalz, hän awwer ach es feschde Spielschdädde, die ''Scheier'' newe de alde [[Aumihl]] (Zur Aumühle) in [[Haßloch]]. Die zwe kummen uf ca. 120 Live-Uftritte im Johr.

In de heidische hauptberuflische Besetzung is de Spitz, de '''Bernhard Weller''', un de Stumpf, de '''Götz Valter'''. Wie se noch neweberuflisch dädisch waren wurd die Roll vom Stumpf vum Günter Bretz gspielt.

Newe dem Duo als Winzer Eugen Stumpf un als BASF-Arweider und iwwerzwerscher Schlaubabbler Friedel Spitz, spielen die zwe in ihre Programme ach noch anere Figure, wie de Hob Handermann, wu e Fra sucht, des Dauerwellemodell Olli aus Sausenheim odder die Einwannerer wie de Happy Mister Rasta Basta oder de Brutaloprolet Turbo.

Regelmäßisch wern ach vum ''Radio Bichelbersch'' interrsande Tiere wies "Woimickel" vorgstellt und meischd präsendiere di zwe ach in jedem Programm e oder zwe neie Lieder uf pälzisch.

==Bernhard Weller==
Bernhard Weller is geborener Schtuttgarter, is awwer mit elf Johr in die Pfalz kumme, als sisch sein Vadder, der vor allem Maschinebaufirme vertrede hot, in Schpeier-Nord niedergeloßt hot. Soi kömodianatisches und kridisches Talent hot sisch schun während soine Erwet in de Juchend St. Konrad in Schpeier als Gruppeleider und Juchendleider gezeischdt. Unner anerem hot er mit Super-8 zwe Kriminalparodie von Spielfilmlänge mit de Juschendlische gedreht, wu er ganz alle gschriewe, einstudiert, gedreht, Reschie gemacht und gschnitte hot, nämlisch "Der Kommisar" un "Der Kommisar 2". De Humor schwankt zwische Slapstick, Sprochwitz und des ganze war arisch absurd so e bissel wie  Helge Scheider. Die Filme sin awwer vun mehrere hunnert Zuschauer geguckt worre, die trotz absurder Handlung arisch iwwer die Gags gelacht hen. De Haupdarsteller vun denne Filme de Kommisar ''Günter Bretz'', mit dem ischer dann ach schpeter als Spitz und Stumpf ufgetrete, während er noch in Mannem so Zeisch wie Germanistik un Bolitik schtudiert hot. Irgensch wonn wold dann de Günter ne mer.

Seit 1990 nochem Schtudium het er net Lehrer odder so was werre wolle, sondern hot aagfange hauptberuflisch als Schauspieler, Kabarettist und Regisseur in Erscheinung zu trete. Er schreibt fascht alle Spitz & Stumpf-Texte selbscht.

==Götz Valter==
Götz Valter, der de Eugen (Eischeen) Stumpf spielt, is en echte Pälzer, wie ach betont, "im Geschesatz zu gewisse annere Leit, die erscht späder zugeszoche sinn". Theater war fer ihn anfangs nur als Hobby gedacht. Awwer der Bernhard Wellerhot ihn net nur zur Mitarwet in soim Kabarett iwwerred, sondern a dezu des seit 1997 hauptberuflich zu mache. Des war meschlisch weil er mit Leidenschaft Schauspieler is und wegem Erfolsch, wu die alle zwe hen.

==Weblinks==
*[http://www.spitzundstumpf.de Die Homepäädsch vun Spitz un Stumpf.]
*[http://www.spitzundstumpf.de/audio/duddesupp.mp3 Koschtprob vun denne zwe, des Rocklied "Duddesupp" als MP3]


[[Category:Kuldur|Spitz & Stumpf]]
