'''Schbrich''' gäbds viele, in de [[Biewl]] sogaa ä gonz Buch vull... (un des is aach schun widda ääna, än gonz naije sogaa!) Im Daitsche gäbds aach exdra ä Bischlch, des hääßd "Gflijld Wärda" un graad des, was doo drin schdeje duud, des sin inde Palz die Schbrich: Vaglaische, wu ä Aussach mache odda Aussache, wu äbbes vaglaische - ofd zum Noodääl vun däm, där wuus zu heare griehd.

Monsche schdamme aus Filme, onnan aus Sammlunge odda vun Schbrichglobba, onnan sin aus de Schdääzaid odda Alde Volgswaishaide - die allamääschd sin ä äschd pälzisch Warnung, die "Kärsch im Dorf" zlosse, sich selwad ä glää bißje zriggznämme unnes ned "uff die Schbidz zdraiwe", Also Deeskaladzionsvasuuche uf ä raui humorvull Wais.

* Äämer, Milläämer, Daideshäämer.
* Där konn jo mid all zwää Aache zuglaisch dorschs Schlisslloch gugge, ängschdirnisch wie där is...
* Där dääd jo in Kairo Schieschdegg vakaafe, su bleed wie där is!
* Dumm Gebabbld is glai gsaad
* Dir dreed isch dermaaße ins Graiz, doßde unnam Debbisch Fallschärm schbringe konnsch!
* Dir dreed isch dermaaße ins Graiz, doßde unna de Haustir Limbo durschdonse konnsch!
* Luch, Schwanne, Silse, känner will se.
* N eschde Pälza racht ken Hasch unsern Stoff kummt aus de Flasch!

[[Kategorie:Schbrooche]]
