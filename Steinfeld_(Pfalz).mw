'''Schdääfld''' isch ä Ordschafd im Landgreis Siedliche [[Woischdrooß]] im Siede vun [[Rhoilond-Palz]]. Sie ghehrd zu de Verbandsgemää Berchzawre. 

== Geografischi Laach ==
[[File:Steinfeld in SÜW.svg|thumb|Loog vun Schdääfld im Londkrais Siedlischi Woischdrooß]]
Schdääfld licht am Rand vum Bewald in de Neeh vun de franzeesische Gränz. De Weschdwall vum [[Zwädde Weltkriech|Zwädde Weltkriech]] isch direkt durch de Ort gange. Reschde dodefunn kammer noch sääne: ä Schdick Heckerlinie und de Panzergraawe.
Die Gechend in der Schdääfld zusamme mit de Nochberorde Schäädt, Kabbswaier und Schwääghoffe licht, werd „fiehschtrich“ genennd. Nochberorde sinn - de Uhr nooch - Nerrerodderbach, Follmersche, Wärd (dort wo'd Daimler isch, awwer aigendlich isch de wärdder Ordsdääl Schääd gemäänd), Scheiwehart, Salmbach (üwwer de Grenz im Elsass), Weiseburch (ach in Franggreich) und Kabswaier. Schdääfld und Kabswaier sinn zammegwaxe.

== Ordsgliederung ==
*Haubtorb ''Schdääfld''
*Ordsdääl ''Klääschdääfld''
*Ordsdääl ''Baahhof Schääd''

== Gschichdliches ==
In ännere Urkund vum 4. April 1250 isch Schdääfld erschde Mool erwähnd worre. Im Johr 2000 hadd mer dann d 750-Johr-Feier ferahschdalded.

== Relichione ==
2007 worn 67,6 vun Hunnerd vun de Oiwohner kadolisch un 17 vun Hunnerd efangelisch. D reschdliche ghehrn ääner annere Relichion a oder worn ohne Relichion.<ref>[http://www.kommwis.de/uploads/media/Online-Gemeindestatistik_02.htm KommWis, Stand: 30.11.2007]</ref>


== Bollidigg ==
=== Gemäänerad ===
S Ärgebnis vun de Gemääneradswahle am 13. Juni 2004:
#SPD 46,2% (-3,0) - 9 Sitze (-1)
#CDU 39,0% (+1,2) - 6 Sitze (=)
#Freie Wähler 14,9% (+1,9) - 3 Sitze (+1)

=== Berchermääschder ===
{|
| valign="top" |
*1793–1795 Jakob Stümpf
*1796–1797 Mathes Gast
*1797–1800 Georg Charré (auch Scharre)
*1800–1812 Mathes Nist
*1812–1815 Johann Adam Bast
*1815–1819 Johann Andreas Boxleydner (Schullehrer)
*1819–1835 Wendel Kornmann
*1835–1848 Georg Heinrich
*1848–1857 Cornelius Labbe
*1857–1868 Bernhard Schuler
*1868–1875 Philipp Kuntz
*1875–1885 Jakob Wilhelm
*1885–1895 Kaspar Paul
| valign="top" |
*1895–1900 Martin Vogel
*1900–1905 Georg Vogel
*1905–1920 Martin Vogel II
*1920–1932 Franz Kuntz (Unnerbrechung vum 18. Januar - 1. März 1924)
*1932–1938 Cornlius, Bast
*1938–1945 Fritz Kirch (Berchermääschderei) 
*1945–Kriegsende Fritz Henninger (komm.)
*1945–1946 Cornelius Bast
*1946–1970 Ludwig Wißmeier
*1970–1989 Willi Gerdon
*1989–1994 Kurt Beck, [[Sozialdemokradischi Pardai Daitschlonds|SPD]]
*seit 1994 Marie Thérese Müller, SPD
|}

=== Wabbe ===
[[Image:Wappen steinfeld suew.jpg|right|thumb|150px|Wabbe vun Stääfld]]
D Blasonierung vum Wabbe lauded: ''In Blau ein mit einem roten Schlüssel mit abwärts gekehrtem Bart belegter goldener Schrägbalken, beseitet oben links von einem quadratischen facettierten silbernen Stein, unten rechts von einem schwebenden gleichschenkligen silbernen Kreuz.''. Was in Pälzisch sofiel hääßt wie: ''Im Blau ä mit ämme roode Schlissel mit ämme noch unne zeichende Schlisselbard belechder goldener Schreechbalge, seidlich links owwe ä quadradischer agschrechder Stää, seidlich rächts unne ä schwewendes gleichschenkliches silwernes Kreiz.''

S Wabbe isch 1983 vun de Bezirgsregierung Naischdadt genehmicht worre. De Schdää geht uff ä Siechel ausm Johr 1754 zurigg. S Kreiz erinnerd ans ''Hochschdifd Schbaya'' unn de Schlissel ans ''Kloschder Waiseburch''.<ref>Karl Heinz Debus: ''Das große Wappenbuch der Pfalz''. Neustadt an der Weinstraße 1988, ISBN 3-9801574-2-3</ref>

== Kuldur un Sehenswirdichkeide ==
Jedes Johr find am erschde Juliwocheend s Haidelbeerernde- und Musiggfescht schtadd. Dodebei werd ä Haidelbeerbrinzessin gegreent.

== Werddschaft un Infraschtruggdur ==
=== Verkehr ===
Schdääfld licht an de Aisebahschdregg Winne - Waiseburch un isch in de "Karlsruher Verkehrsverbund" (KVV) un in de Verkehrsverbund Rhoi-Neckar (VRN) eingebunne. Sälli Aisebahschdregg isch ä Dääl vun de "Pfälzische Maximiliansbahn". Am Haldepunkt Stääfld halden stindlich Regionalbahne noch Weiseburch un Neischdadt an de Woischdroß (iwwer Winne und Landaach).

== Persenlichkeide ==
In Schdääfld wuhnt de rhoiland-pälzische Minischderpräsident un ehmaliche SPD-Vorsitzende Kurt Beck.

== Einzelnachweise ==
<references/>



[[Category:Pälzer un Kurpälzer Orde|Stääfld]]

[[de:Steinfeld (Pfalz)]]
[[en:Steinfeld, Rhineland-Palatinate]]
[[eo:Steinfeld (Palatinato)]]
[[fr:Steinfeld (Rhénanie-Palatinat)]]
[[it:Steinfeld (Renania-Palatinato)]]
[[nl:Steinfeld (Rijnland-Palts)]]
[[pl:Steinfeld (Nadrenia-Palatynat)]]
[[pt:Steinfeld (Pfalz)]]
[[ro:Steinfeld (Pfalz)]]
[[ru:Штайнфельд (Пфальц)]]
[[sr:Штајнфелд (Палатинат)]]
[[vi:Steinfeld, Sudliche Weinstrasse]]
[[vo:Steinfeld (Rheinland-Pfalz)]]
[[war:Steinfeld, Rhineland-Palatinate]]
