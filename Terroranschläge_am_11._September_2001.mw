[[Datei:National Park Service 9-11 Statue of Liberty and WTC fire.jpg|thumb|Die zwee brennende Term vum World Trade Center]]
Am 11. Sebbdemba henn mehrere Terroraaschläg mit Flugzaisch in de [[USA]] schdaddgfunne, eena uff die zwää Tärm vum World Trade Center, de zwedde uffs Pentagon und de dritte solld uffs Waiße Haus gehe.

== Ablauf ==
Noch de beobachtende Erkenntnisse is des Flugzaisch vum Flug AA 11 um 8:46 in de Nordturm vum WTC naigefloge. Um 9:03 fliegt donn des zwedde Flugzaisch vum Flug UA 175 in de Siedturm nai. De Flug AA 77 fliegd um 9:37 ins Pentagon nai. Um 9:59 schderzd de Nordturm oi. Um 10:03 schderzd des Flugzaisch vum Flug UA 93 bai Pittsburgh ab. De Nordturm schderzd donn um 10:28 oi, des WTC 7 um 17:20.

== Obfa ==
2746 Lait sinn in de baide Term umkomme, devu ware 147 in de baide Flugzaisch. 184 kame im Pentagon um, devu 59 im Flugzaisch. 40 Passaschiere vum Flug UA 93 sinn in de Näh vun Shanksville baim Abschdurz geschdorwe.

== Offiziella Hinnergrund ==
Nochm offizielle Hinnergrund hot de Osama bin-Laden vun de islamisdische Terrorgrubb Al-Quaida 17 Lait losgeschickt, um Flugzaisch zu entführe unn gege Machdzentre vum Faind Amerika zu schdaiere. Dodezu hawwe se die Besadzunge vun de Flugzaisch midd Debbischmessa bedrohd unn des Schdaier iwwernumme, außa baim Flug UA 93, wo sisch die Passaschiere wehre. Des Kerosin vun de Flugzaisch in de Term hot sisch entzinded und en haißes Faier is entschdanne (400°C-600°C). Des hot noch de offizielle Version de Trägaschdahl zum Schmelze gebrachd unn die Gebaide sinn oigschderzd. De Pentagon-Fliega hot die Wand dorschschdoße unn hot aa en haißes Faier ausgeleesd, an dem soin Raach viele Lait geschdorwe sinn. Nochdem die Lait im Flug UA 93 gemaiderd hewwe, hot de Pilot des Flugzaisch zum Abschdurz gebrachd. Des WTC 7 Schderzd oi, wail es vun brennende Schblidda gedroffe worre iss.

Geschdidzt werd die offizielle Version vun de Videobotschafte, die mer in Afghanistan gfunne hot. Do gibt de bin-Laden zu, Flugzaisch entführe lasse zu hawwe. Aa hewwe mehrere Lait unner Folda zugewwe, dass do Aaschläg geplant ware.

== Kridigg an de offizielle Version ==
Kridisiert werd vor allem, dass 400-600°C nedd ausraische, um Schdahl schmelze und die Tärm oischderze zu lasse. Es werd awwa vamuded, dass schun so ä geringi Temberadur ausraisch, um Schdahl waisch unn inschdabil zu mache. Waida werd kridisierd, dass die Term faschd midd Fallgeschwindigkaid oigeschderzd sinn, was sisch nedd dorsch waisch werdende Schdahl erkläre lässd. Baim Pentagon werd die fehlende Õõzahl an Wrackdaile kridisierd, eeweso, dass de Pilod vun dem Flugzaisch dorsch die Flugpriefung g'falle is, des Flugzaisch awwa in em schwierische Wingel ins Gebaide geschdaierd hot. Baim WTC 7 welles als ledschder Torm zammegeschderzd is, frogd mer sisch noch dem Grund fer den Oischdurz, wail en paar brennende Balge unn Schblidder nedd ausraische, um en Gebaide oischderze zu lasse. Wie die große Term aa is des Gebaide bainah in Fallgeschwindischkaid zammegeschderzd. Frooche wirft aa des wennische Geld auf, des vun de US-Regierung

Die maischde Verschwerungstheoredigger um de elfde Sebbdemba glaawe, die Bush-Regierung hot die Gebaide geschbrengd, um Kriege "ums Eel" zu führe unn innepoldische Reforme dorschzusedze ("Inside-Job"). Belege sinn dodebai g'funnenes Nanothermit in de Ruine unn fehlende Erklärunge fer die Aischderz.

== Folge ==
[[Datei:President George W. Bush address to the nation and joint session of Congress Sept. 20.jpg|thumb|Präsident Bush erklärd de "Kriesch gege de Terror"]]

Die Õõschläg henn zur Folge g'habd, dass die [[NATO]] die Taliban in Afghanistan õõgriffe hot, wail die den bin-Laden beherbergt hawwe ("Krieg gege de Terror"). Aa dem Saddam Hussein hot mer Verbinnunge zu Al-Quaida nachgsaad, en Grund fer den velgerreschdwidrische Irakkriesch. Innepolidisch sinn die Iwwerwachunge vaschärfd worre, des FBI hot en greeßere Schbielraum f'habd als vohea.

[[Kategorie:Bolidik]]

[[de:Terroranschläge am 11. September 2001]]
