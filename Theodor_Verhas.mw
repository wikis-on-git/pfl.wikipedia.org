[[image:Verhas Baumstudie 1872.jpg|thumb|right|250px|Theodor Verhas 1833: Baam, Schdudie, Aquarellfarwe iwwer Blai]]
[[image:Heidelberger Schloss von Theodor Verhas 1856 Ausschnitt.jpg|thumb|right|250px|Theodor Verhas 1856: Haidelberjer Schloß (Ausschnitt)]]

Da '''Theodor Verhas''' (* 31. Auguscht 1811 in [[Schwetzinge|Schwetzinge]]; † 1. Nofember 1872 in [[Haidlbärsch|Haidlbärsch]]) war in Moler vun da Romandik.

Da Theodor Verhas hot, uf Aaregung vum Landschaftsmoler [[Ernst Fries|Ernst Fries]], di Akademie in Minsche bsucht, wo er sisch de Heinrich Heinlein als Vorbild gewählt hot. E erschde Beachdung hot e 1835 ausgschdellde, in naduralischdischer Uffassung gemolde Waldlandschaft gfunne.

Noch em Abschluß vun da Ausbildung is da Verhas noch Haidlbärsch gezoore, wo er erscht Ufträäg fär Aquarelle un Zaischnunge zu Kupferschdisch, Illuschdrazione un Albumblädder gekrigt hot. Bai eme ernaide Ufenthalt in Minsche hot er zahlraische kläänere Ehlgemälde gschaffe, wu vun Kunschdveroine un Prifatlait erworwe worre sin. 1856 is da Verhas widder noch Haidlbärsch zuriggkumme. Dort war er tischdisch kinschdlerisch dedisch un hor aa Unnerrischt gewwe. Aus derre un der nochfolschnde Zait schdamme newer edlische Ehlbilder un Aquarelle aa soine viele Blaischdiftzaischnunge mit Haidelberjer Motive, wu bai de Tourischde soinerzait ajg beliebt ware.

Zum Nochloss vum Verhas ghere außer viele Skizze un Zaischnunge aa ugfähr 400 Ehlgemälde.

<div id="Vorlage_BK" class="toccolours" style="clear: both; border-width: 2px 0 0 0; font-size: 90%; margin-top: 2.5em; text-align: center;">''Der Ardikel basiert uf are fraie Iwwersedzung vum Ardikel „[[:de:Theodor Verhas|Theodor Verhas]]“ aus da [[:de:|daitsche Wigipedia]].''<br />''E Lischt mit de dordische Audore finnsch [http://de.wikipedia.org/w/index.php?title=Theodor_Verhas&action=history do] ''</div><noinclude>
<!--[[Category:Iwwersedzugshieweis|PAGENAME]]-->

[[Category:Kuldur|Verhas]]




[[de:Theodor Verhas]]
