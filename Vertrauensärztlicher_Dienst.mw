In [[Schbaya|Schbaya]], wu in de bayrisch Zaid die Vawaldung vunde Palz gewäßd is, dó waa aach es Zendrum vum '''VÄD''' – '''Vadraunsäzdlische Dienschd''' – im gonze Bundeslond Rhoilond-Palz. 

== Gschichd ==

Dä VÄD waa de Voaloifa vum haidische "Medizinischen Dienschde vunde Krongenvasichärung". Dä VÄD warä Oinrischdung vunde Londesvasicherungsóóschdalde un dódemid sin soi Laid Londesbeamde gewäsd.

Óófangs waa die Haabduffgab vum VÄD, doß die Vadrauensäzd die Laid unnasuchd hän, ob daß die aach wäklisch kronk gewäßd sin. Schbeda, noo‘m Luhnfodzahlungsgsedz, wies fädie Krongekasse hod egal soi gekennd, ob änna via Daach krong waa oddä via Woche, wail daßs eh die Färma hod zahle gemissd, dó hod sisch aach die Ääwed vunde Vadraunäzd geännad: Dóó waa donn die Haabduffgab, erauszfinne, warum änna länga ora efda krong waa, orra aach, warum in ääneräm Bedrieb mea Laid krong waan als wie inde onnare glaische Bedriebe.

Dorsch des sin die Awwaidspläz vabessad worn un aach die Gsundhaidsvoasorsch unde Gsundhaidsschudz om Awwaidsplaz un aach die Gsundhaid vum gonze Volk. 

Schun voahea hän die Vadrauenäzd aach Rändegudachde gschriwwe un aach „Hailverfahre“, also Gudachde iwwa die Nodwändischkaid vunäre Kua, awwee nóódäm doßs jezad nua nuch umnärä nóóchhaldische Vabessarung vum Gsomdgsundhaidszuschdond vunäräm Paziend gonge is, sin Kuure un Umschulunge nuch mescha als wie voahea än Middl zua Gsundhaidsvabessärung un so zua Schdaischerung vunde Laischdungsfäischkaid geworn.

Dä VÄD is schbäda mim Inkrafdtrede vum SGB V zum „Medizinische Diensschd vunde Krongevasicherung“ geworn.

<!-- 
uf Wunsch vum Dr. Stoltenberg als Bedroffnem gschdrische 
== Wischdisch Pärseenlischkaide ==

Ääna vunde wischdischsde Vadrau‘näzd is de Dr. H. Stoltenberg gewäßd. Ea hod baim VÄD Woms óógfange, woa schbäda Dienschdschdellelaida waa, eha doßa bis zu soinäre Pangsioniarung die Dienschdschdell in Schbaya iwwnumm hod un zuglasch die Dienschdschdälle vun Schbaya, Naischdadt, Frongedahl, Grieschdadt, Kärschm-Bulande un Aisebäersch unna sich ghad hod. 

Ea hod sisch schun frih in soim Berufsväband, em „Bundesväband vunde Vadrau‘nsäzd vun Daitschlond“ óngaschiad, waa dord viel Joa long als Schrifdfiera im Voaschdand dädisch un dodeenoch nuch long als Voasidznda un hod soo die Väbandspolidig iwwa mea als wie 1½ Jahzehnde midgepräschd.
-->



[[Kategorie:Schbaya]]
[[Kategorie:Medizin]]
