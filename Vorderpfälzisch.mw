{{Infobox_Sprache
|Sprache=Voadapälsisch
| Länder         = [[Rhoiland-Palz|Rhoilond-Palz]], [[Baden-Württemberg|Baade-Wiaddebeasch]], [[Hesse]], [[Frongraisch]]
| Sprecher       = 
| Klassifikation = 
*[[Indogermanisch|Indogeamonisch]]
*:[[Germanische|Geamonisch]]
*::[[Westgermanisch|Weschd-Geamonisch]]
*:::[[Hochdaitsch]]
*::::[[Mitteldeutsch|Middldaidsch]]
*:::::[[Westmitteldeutsch|Weschdmiddeldaidsch]]
*:::::: [[Rhoifrängisch]]
*:::::::[[Pälzisch|Pälsisch]]
| KSprache       = Voadapälsisch
| Amtssprache    = 
| ISO1           = 
| ISO3           = 
| ISO2           = 
}}
'''Voadapälsisch''' ghead zude [[Pälzisch|Pälsische Dialegde]] un isch'ä Dialegdgrubb vum [[Rhoifrängisch]]e, wu zum [[Westmitteldeutsch|Weschdmiddeldaitsche]] gheare dud un wu'ma in [[Rhoiland-Palz|Rhoilond-Palz]] un a in [[Hessen|Siedhesse]] un [[Baden-Württemberg|Noadbaade]], awa a im noadechdlische Deel vun [[Frongraisch]] babble dud.

== Schbroochg'bied ==
Voadapälsisch werd iwawieschnd in de Voadapals g'babbeld, wu in de [[Oberrheinische Tiefebene|Rhoiewene]] lischd. Iwagäng hods im Oschddeel vum [[Nordpfälzer Bergland|Noadpälsa Beaschlond]], wuma awa zum Voadapälsa Schbroochg'bied zehle dud. Irschendwu noadechdlisch vunde Grens zwische de [[Palz (Reg.Bez.)|Palz]] un [[Rheinhessen|Roihesse]] head's Voadapälsische uff. Wu gnau echdlisch oam [[Oberrhein|Owarhoi]] s'Voadapälsische uffhere dud, isch bai de [[Linguistik|Sschbroochforscha]] umschdridde. Zum Deel werd do g'meend, dasses [[Kurpfälzisch|Kuapälsisch]] vun [[Mannheim|Monnem]]/[[Heidelberg|Haidlbeasch]] als Unagrubb zum Voadapälsische d'zu kead. Im Siede geds Voadapälsische doan in [[Frankreich|Frongraisch]] ins [[Bas-Rhin|neadlische Elsass]] noi un im Weschde geds irschendwu im [[Pfälzerwald|Pälsawald]] ins [[Westpfälzisch|Weschdpälsische]] iwa.

== Auswoandara ==
Im 18. Johahunad hawen Auswoandara, wu aus de Palz weggonge sin, ia Schbrooch noch Noadamerigga g'brochd. Haid heesd die Schbrooch [[Pennsilfaanisch Deitsch|Pennsilwenia Dadsch]], isch awa ewe aischendlisch Daidsch un midm Voadapälsische eng vawoand. 

== Oideelung ==
Im '„Linguasphere Register“<ref>Linguasphere Register, 1999/2000, Seiten 430</ref> weren unam Voadapälsische (52-ACB-df) finf Dialeggd uffg'fiad.

# 52-ACB-dfa: [[Elsässisch-Pfälzischer Dialekt|Elsessisch-Pälsisch]] (Waißebuasch ([[Wissembourg]])/[[Bas-Rhin|Noadelsass]]) 
# 52-ACB-dfb: [[Haardtgebirgischer Dialekt|Haadgbiaschisch]] (Haadgbiasch/Haad/[[Deutsche Weinstraße|Daidschi Woischdroos]]) 
# 52-ACB-dfc: [[Speyerisch-Landauischer Dialekt|Schbaijmarisch-Loandausch]] ([[Speyer|Schbaija]]/[[Landau|Loandau]]/[[Südpfalz|siedlischi Voadapals]]) 
# 52-ACB-dfd: [[Ludwigshafenerischer Dialekt|Ludwischshefnerisch]] ([[Ludwigshafen|Ludwischshaafe]]/[[Vorderpfalz|neadlischi Voadapals]]) 
# 52-ACB-dfe: [[Wormserischer Dialekt|Woamsarisch]] ([[Worms|Woams]]/[[Wonnegau|siedlisches Rhoihesse]])

Linguischde sin domid awa ned ima oivaschdone un meenen

# S'Schbaijmarische hod midm Loandausche wenisch zu due, awa dod'voa midm Ludwischshefnerische.
# S'Loandausche khead zum Siedpälsische, wus im „Linguasphere Register“ gaaned hod.
# Onde siedlischi Haad werds Siedpälsische g'babbld.
# S'Ludwischshefnerische isch ned wies Noadoschdpälsische.

== Änslnochwees ==
<references />

[[Kategorie:Pälzisch]]

[[de:Vorderpfälzische Dialektgruppe]]
