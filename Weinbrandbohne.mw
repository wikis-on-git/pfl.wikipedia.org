'''Woibrandbohne''' sinn klääne Pralinscher aus [[Schoklad]], die mit [[Woibrand]] gefillt worre sinn.

== Konwendzionelli Heaschdellung ==
Um Woibrandbohne herzustelle, dut mer ä Iwwasäddischd Leesung vun Zugga in Wassa heaschdelle unn mid em extra schdarge Woibrand (ca. 60 %) so mische, doß grad noch kää Zugga augefälld wärd. Aus Waizepuda mächd mär ä gonz logga Bedd mid Vadiefunge inde Form vunde schbädere Bohne. In die Verdiefunge duud mär die noch haiße Brieh fille. Donn werd des mit ennere dinne Schischt Puda bschdäubt. Dursch die physigalische Oigeschafte vum Zugga dut donn de Rand ä knaggischi Kruschd bilde: deZugga krischdallisiad, des Innere mit dem Woibrand blaibt awwer flissisch. Desdewesche muß mär aach noo drai bis via Schdunne die Bohne voasichdich umdreje. Zum Schluß, wonnse kald sin, noo es mindschd noomol drai bis via Schdunne, werre die Bohne vosichdich aus iam Bedd ghowe un mit äm Mandl vun dunkle Schoklad iwwerzoche.

== Asbachbohne ==
Erfunne sinn se vum [[Hugo Asbach]] (1868 – 1935) vun Riedese, der aa de “[[Asbach Uralt]]” uff de Markt gebrunge hot. Däm waa die heakämmlisch Heaschdellung ned guud genuch. Vaschdändlischa Wais: Des is vum Liköa kumme un mär muß doo däm Woibrand soviel Zugga zumische, doß des om Änd aach än Liköa is un kään Woibrand mea. Desdeweje hodda rumgebossld, bis daßa än gonz schbezielles Kaldgußvärfahre gfunne hod, mid dä wua mid gonz weenisch Zugga ä hauchdinni Gruschd mache un iwwazieje konn.

== Haid ==
Haid ismär noch än Schridd waida: mär filld die Praline mid Woibrand. Desdeweje gäbds die Wariande mid schdaage, mid dinne un ohne Gruschde.



[[Kategorie:Leewnsmiddl]]
[[Kategorie:Genußmidddl]]


[[de:Weinbrandbohne]]
