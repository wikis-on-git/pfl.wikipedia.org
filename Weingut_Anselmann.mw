Es '''Woiguud Wäana Anslmonn''' liehd im scheene [[Edesheim|Edsm]] grad mol drai Kilomeda vunde [[Deutsche Weinstraße|Woischdrooß]], die dorschs benachbaade [[Edenkoben|Edekowe]] fiad. 

== Gschichd ==
Wie mär aus Funde waiß, hän schun die alde Reema hier [[Wein|Woi]] oogebaud. Die Familje Anslmonn gäbds hia schun mindschns said 1126, voa 1956 hodse awwa ihrn Woi när in Fässa ande Hannl abgäwe. Ab 1956 hodse aach selwad abgfilld un värmarkd. 1979 is näwwam Äldanhaus vum Inge Anslmonn am ordsrond es naiï Guudshaus gebaud worn. Haid wärds Guud vunde Gschwisda Gerd, Ralf und Ruth Anslmonn gfiad.

== Laache ==
Zum Woiguud gheere [[Weinberg|Wingärd]] inde Laache Edsma Rosegaade, Edsma Mandlhong, Edsma Schloß, Edsma Foaschd, Edsma Ooadnsguud, Edekowna Kirschberch, Edekowna  Schloß Ludwchshee, Rhoda Klosschdapaad, Flämlinga Härrebuggl, Flämlinga Vochlschbrung, Flämlinga Bischufsgraiz, Aaz'mer Selischmacha un Aaz'ma Rosebärsch, alles dosch di Bank wäsch Lehmsandbeede. 

== Reebsorde ==
Es Woiguud Wäana Anslmonn baud tradizionäll [[Riesling]] oo, aach [[Schairewe]], [[Silwana]], [[Gwärzdramina]], [[Moriomuschkad]], [[Millatuagau]], [[Ordega]] un [[Grau]]- un [[Waißbuagunna]], awwa aach naia Sorde wie [[Huxl]], [[Siescha]] un [[Käana]] un [[Frankreich|fronzeessche]] wie [[Schadonä]], [[Ossärrowa]], [[Kabärnä]] un [[Sowinjõ]] - un än adäquades Sordimend vun rode Sorde.

== Wäddschafd ==
Im Woiguud Wäana Anslmonn wädd jeda Woi im aischne Kella ausgebaud, es measchd in Schdaaldongs, de klänschde schun greeßa als wie ään Schdig, es hod awwa aach Barrigfässa fär Schbidzewoi. Ausgebaud wärd vorzuchswaise trocke un halbtrocke. Iwwa die Hälfd is [[Kabinedd]]woi orra in ä heescharie Qualitätsschduf bis hie zu [[Beereauslees]], 2009 hods aach ä gonz exzellende Aiswoi gäwwe. 

Es Muschdaguud verkaafd viel direkd an Schdammkunde, awwa aach bai [[Kirchweih|Kerwe]] un [[Woifeschde]] un bai Woiprowe un inde Schdraußwäddschafd „Brunnetärraß“.

== Weblings ==
* [http://www.weingut-anselmann.de/ Homepage vum Woiguud Wäana Anslmonn] 

[[Kategorie:Pälza Woigiida]]
