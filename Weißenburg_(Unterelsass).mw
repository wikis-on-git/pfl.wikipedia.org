[[Datei:Blason Wissembourg 67.svg|thumb|150px||Wabbe vun Waißebursch]]
'''Waißebursch''', frz. '''Wissembourg''', iss ä Schdadt im [[Elsaß]], [[Frongraisch]]. Sie hot 7.978 Oiwuhner.

== Geografie ==
Waißebursch liegd am Fluss Lauda, der die daitsch-fronzesisch Grenz bild. Bai Waißebursch gehd die Owwerrhainisch Diefewene in de Pälzer Wald iwwer. Schdadtdail sinn Aldeschdadt, Gaisberch, Gaidershof, Wailer unn Welschdorf.

== Gschischd ==
Im 7. Johrhunnerd iss Waißebursch aus ener Kloschderõõsiedlung entschdanne. Vun 1306 1697 iss sie fraiä Raischsschdadt gwessd. 1522 iss die Reformadsion oigefihrd worre.
Nochm Weschdfälische Friede iss Waißebursch midd große Daile vum Elsaß en Dääl vun Frongraisch worre. Am 4. April 1870 henn do praißische Drubbe die Fronzose geschlaache. Vun 1871-1918 hot Waißebursch wies gonze Elsaß-Lothringe zu Daitschlond kehrd, nochm erschde Weltkriech isses widda zu Frongraisch kumme. Zwische 1940-45 hot es widda zum [[Daitsches Raisch vun 1933 bis 1945|Daitsche Raisch]] kehrd, biss es 1945 widda zu Frongraisch kumme isch.

== Wärdschafd ==
Die Arwaidslosichkaid hot im Johr 2005 6,8% betraache.

== Kuldur unn Sehenswirdischkaide ==
[[Datei:Wissembourg IMG 3632.jpg|thumb|Kärsch St.Peter unn Paul]]
Waißebursch iss eeni vun de arschideggdonisch indressandesde Schdädt im Nordelsaß. Die Aldschdadt werd hait noch vun Reschd vun de alde Schdadtmaure umschlosse. Die Abdai St.Peter unn Paul (frz. Saint-Pierre-et-Paul) iss eeni vun de greeschde Kärsche im Departement Bas-Rhin. Des godische Gebaide hot en romanische Gloggedurm ausm 11. Johrhunnerd, im innere sinn Glasfenschda ausm 14./15. Johrhunnerd. Die prodesdandischä Kärsch iss en schlischdes godisches Gebaide ausm 15. Johrhunnerd.

Waidere Sehenswirdischkaide sinn des Salzhaus ausm 15. Johrhunnerd, des ''Maison de l'ami Fritz'' (um 1550) unn des klassizisdische radhaus, welles zwische 1741 unn 1752 erbaud worre isch.

== Websaide ==
*[http://www.ville-wissembourg.eu Offiziell Houmpäidsch vun Waißebursch (uff fronzesisch)]

[[Kategorie:Elsaß]]

[[als:Weissenburg (Elsass)]]
[[bg:Висамбур]]
[[ca:Wissembourg]]
[[ceb:Wissembourg]]
[[da:Wissembourg]]
[[en:Wissembourg]]
[[eo:Wissembourg]]
[[es:Wissembourg]]
[[fr:Wissembourg]]
[[hsb:Weissenburg]]
[[it:Wissembourg]]
[[ja:ウィッサンブール]]
[[ms:Wissembourg]]
[[nl:Wissembourg]]
[[nn:Wissembourg]]
[[no:Wissembourg]]
[[pl:Wissembourg]]
[[pms:Wissembourg]]
[[pt:Wissembourg]]
[[ro:Wissembourg]]
[[ru:Висамбур]]
[[sl:Wissembourg]]
[[uk:Віссембур]]
[[vi:Wissembourg]]
[[vo:Wissembourg]]
[[war:Wissembourg]]
