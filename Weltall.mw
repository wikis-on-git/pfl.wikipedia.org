[[Datei:Hubble ultra deep field.jpg|thumb|250px|De bisher tiefschde Blick ins Weltall unner Nutzung vun sischtbarem Lischm mit dem [[Weltraumteleskop Hubble]]]]
[[Datei:The Earth seen from Apollo 17.jpg|thumb|250px|Unser Erd, vum Mond aus betrachted, vun der aus die Mensche ach des Weldall erforsche]]
[[Datei:Southerncross gb.gif|thumb|250px|En Deelblick uff unser [[Milschschdroß]], des riesische Sternesystem zu dem unser [[Sun]] ghert. Die [[Symetrieax]] vun unsere eischene [[Galaxie]] tridd als bandfermischie Aufhellung am näschdlische Schdernehimmel hevor.]]
[[Datei:Nebra Scheibe.jpg|thumb|250px|Die [[Himmelscheib vun Nebra]] aus de [[Bronzezaid]] ca. 1600 Johr v. Chr. Schun vor 3600 Johr un noch frieher hen sisch Mensche fer Sun, Mond un Schderne inderessiert.]]
[[Datei:Trundholm.jpg|thumb|250px|De [[Sunnewache vun Trundholm]], ca. 1400 v. Chr., symbolisiert die viele Mythe mit denne sisch die Mensche des Weldall erklärd hen.]] 
[[Datei:Einstein1921 by F Schmutzer 2.jpg|thumb|250px|[[Albert Einstein]], desse allgemeini Relativitätstheorie grundleschen fer des moderne wissenschaftlische Verständnis vum Weldall is.]]
Es '''Weldall''', des ach efach als '''All''', als (lat.) '''Universum''' oder als (gr.) '''Kosmos''' bezaichnet werd, ment die gesamt Weld aus [[Raum]] und [[Zaid]]. 

Oigführt worre ist des Word Weltall von [[Phlipipp von Zesen]], als Oideutschung von lateinisch Universum.

Soi Enschdehung, Gschischd un Beschaffenheit hod die Mensche sait Jahrdausende interessiert. Erschde Erklärunge zu denne Froche hen die Mensche sisch in [[Mythos|Mythe]] und schpeder in religiese Erzählunge und Texde zu gewwe versucht. 

Haidzutach  beschäfdische sisch vor allem [[Wissenschafd]]ler der Fachrischdunge [[Physik]] und [[Aschdronomie]] mid de Beschrweiwung un Erklärung des Universums. Grundleschend fer die theoretisch Erklärung des Zusammenhangs vun Raum und Zait un vun [[Materie]] und [[Enerschie]] is immer noch die [[Relativitätstheorie]] vun [[Albert Einstein]], die vielväldisch experimendelle Beschtädischunge gefunne, hot, was meent dass ihre vielfäldische teils iwwerraschende Aussache sisch dursch [[Experimend]]e und Beobachdunge beschtädischd hen.

Zur Zaid sieht uf Grund von de Bemiehunge vun dausende Wissenschaftler unser Erkenndnis vum Universum wie folschd aus:

'''Alder:''' Ufgrund vun de kosmische [[Mikrowelle-Hinnergrundschdrahlung]], de Unnersuchung vun de Verdelung vun de [[Galaxie]] und de Datierung vun de älschde Objekde geht die Wissenschafd vun em Alder vum Weldall vun 13,7 Milliarde [[Johr]] aus, mit ennere gschädzde Abweischung vun 0,2 Millarde Johr.

'''Greß:''' Ufgrund de Muldipikation vun Alder mol [[Lischdjohr]] gehd mer fers sischdbare Universum vun ennere Greß vun 13,7 Millarde Lischdjohr aus, mit ennere gschädzde Abweischung vun 0,2 Millarde Lischdjohr. Es Lischdjohr is die Endfernung wu es Lischd in em Johr zurichleschd, des sinn 9 460 730 472 580,8 km, also ca. 9,5 [[Billion]]e [[Kilomeder]]. Iwwer evenduell unsischdbare Tele vum Universum, sin ke wissenschafdlische Aussache meschlisch, weil vun allem was weider weg is als wu Mensche odder ihr [[Werkzaisch]], wie [[Saddelid]]de, hiekumme, die Mensche nur iwwer Lischd beschaid wisse. Außern sischdbare Lischd meent Lischd in dem Zusammehang alle messbare [[elekdromagnedische Welle]].

Die wissenschafdlische Aussache iwwers Universum gehen immer vun de Annahm aus, dass des Lischd wu uns aus de Waide vum Universum erreischd, sisch genausso Verhalde dud, wie Lischd uff de Erd, also im All waid weg die glaische [[Nadurgesedz]]e gelde wie die, die ma uffgrund vun Beobachdunge und Experimende uf de Erd herausgfunne hod.

'''Temperadur:''' Greßere Objekde im Universum sinn ofd Sunne und reschd heeß, awwer die kosmisch Hinnergrundstrahlung ded e Objekd wu im All treibt, waid weg vun so ennere Sun grad mol uff 2,728 Kelvin iwwerm absulude Nullpunkt erwärme. Die gschädzt Abweischung beträschd 0,004 Kelvin. Weil des Unviversum sisch weider ausdehnt und verdinnt sinkd die Temeradur weider, war hingesche frieher viel heher.

'''Ausdehnungsgschwindischkait:''' Uffgrund vun de Rodverschiebung des Lischds vun Galaxie gehd ma devu aus, dass sisch des Universum pro Sekund mit 72 Kilomeder pro Megaparsec ausdehnt. Pro Megaparsec (e Million [[Parsec]]), edwa 3,261 Millione Lischdjohr werds All also pro Sekund un 72 km greßer dursch Ausdehnung. Die Ussischerhaid beträsch ugfär 5 km pro Sekund un Megaparsec. Die vun unsere [[Milschschtroß]]e aus gesehe nächstgelesche [[Radiogalaxie]] (NGC 5128 oder [[Centaurus A]]) isch von uns ungfär 3 Mpc entfernt. De Abschdand zu unsere Milschstroß nimmd also pro Sekund um ca. 216 km zu.

'''Zusammesedzung''': Uffgrund vun Messunge vun de Hellischkeit vun Supernovaexplosione, de Beschdimmung vun de Auswirkunge vun de Schwerkraft uf die Materie, wu die kosmisch Hinnergrundstrahlung emmitiert hott, geht ma devu aus, dass 70% des Universums aus dunkler Enerschie (3% Ungenauischkait), 25,6 aus dunkler Materie (1% Ungenauischkait) un 4,4% aus gewehnlischer Materie, bestehd. Die Beschaffenhaid vun de dunkle Materie is bisher nur dursch astrophysikalische Beobachdunge greifbar. Des Zaisch verschluckd zum Beispiel en Deel vum Lischd un soi Existenz is deshalb unner Wissenschadler net mer umsschdridde. Weil mer des Zaisch awwer ned sehe kann, is soi Schdrukdur awwer ubekannd. Die gewehnlisch Materie beschdeht aus 73,4% [[Wasserschdoff]], 24,9% [[Helium]] und nur zu 0,3% aus alle annere schwerere [[Elemend]]e zusamme. Fer die Abschädzung Wasserschdoff un Helium gilt 3% gschädzdie Abweischung fer die schwere Elemende 0,3%.

==Quelle==
Fer Alder, Greß, Temperadur, Ausdehnung un Zusammesedzung: Jerry T. Bonell, Robert J. Nemiroff: ''Das Weltall. Tag für Tag'', Knesebeck Verlag, München 2006, Saide 4-5, ISBN 978-3-89660-374-6

== Weblinks ==
{{Commonscat|Universe|Weldall}}
* [http://ephemeriden.com/universe.py Visualisierte Karde vum Weldall] vum [[Sloan Digital Sky Survey]] Projekt

=== Videos ===
*[http://www.br-online.de/br-alpha/alpha-centauri/alpha-centauri-universum-1998-ID1209475348408.xml Wie groß is des Universum?]
*[http://www.br-online.de/br-alpha/alpha-centauri/alpha-centauri-universum-2000-ID1208779859400.xml Werd sich des Universum widder zusammeziehe?]
*[http://www.br-online.de/br-alpha/alpha-centauri/alpha-centauri-universum-2000-ID1208779859400.xml Wie sieht die Zukunft des Universums aus?]
[http://www.youtube.com/watch?v=17jymDn0W6U ''The Known Universe''] erschdeld vum [[American Museum of Natural History]]

===Fernsehe===
*Reschelmäßisch beschäftisch sisch die Fernsehserie [http://www.br-online.de/br-alpha/alpha-centauri/ alpha-centauri] und die dazu erstelld Websaid vum [[bayrische Rundfunk]] mit dem Weldall.

[[Kategorie:Aschdronomie]]

[[af:Heelal]]
[[an:Universo]]
[[ar:فضاء كوني]]
[[arc:ܬܒܝܠ]]
[[arz:كون]]
[[ast:Universu]]
[[az:Kainat]]
[[bat-smg:Vėsata]]
[[be:Сусвет]]
[[be-x-old:Сусьвет]]
[[bg:Вселена]]
[[bn:মহাবিশ্ব]]
[[bs:Svemir]]
[[ca:Univers]]
[[ckb:گەردوون]]
[[cs:Vesmír]]
[[csb:Swiatnica]]
[[cv:Çут Тĕнче]]
[[cy:Bydysawd (seryddiaeth)]]
[[da:Universet]]
[[de:Universum]]
[[dsb:Uniwersum]]
[[el:Σύμπαν]]
[[en:Universe]]
[[eo:Universo]]
[[es:Universo]]
[[et:Universum]]
[[eu:Unibertso]]
[[fa:گیتی]]
[[fi:Maailmankaikkeus]]
[[fr:Univers]]
[[frr:Åål]]
[[fy:Hielal]]
[[gl:Universo]]
[[gu:બ્રહ્માંડ]]
[[hak:Yî-chhiu]]
[[he:היקום]]
[[hi:ब्रह्माण्ड]]
[[hr:Svemir]]
[[ht:Linivè]]
[[hu:Világegyetem]]
[[ia:Universo]]
[[id:Alam semesta]]
[[io:Universo]]
[[is:Alheimurinn]]
[[it:Universo]]
[[ja:宇宙]]
[[jv:Alam semesta]]
[[ka:სამყარო]]
[[kn:ಬ್ರಹ್ಮಾಂಡ]]
[[ko:우주]]
[[ksh:Weltall]]
[[ku:Gerdûn]]
[[la:Universum]]
[[li:Universum]]
[[lmo:Ünivers]]
[[lt:Visata]]
[[lv:Visums]]
[[mk:Вселена]]
[[ml:പ്രപഞ്ചം]]
[[mn:Ертөнц]]
[[mr:विश्व]]
[[ms:Alam semesta]]
[[mwl:Ouniberso]]
[[my:စကြာဝဠာ]]
[[nah:Cemānāhuac]]
[[nap:Annevierzo]]
[[nds:Weltruum]]
[[nds-nl:Hielal]]
[[ne:ब्रह्माण्ड]]
[[nl:Heelal]]
[[nn:Universet]]
[[no:Universet]]
[[nov:Universe]]
[[nrm:Eunivers]]
[[nv:Yágháhookáán]]
[[oc:Univèrs]]
[[pam:Sikluban]]
[[pap:Universo]]
[[pl:Wszechświat]]
[[pnb:کائنات]]
[[pt:Universo]]
[[qu:Ch'askancha]]
[[ro:Univers]]
[[ru:Вселенная]]
[[scn:Universu]]
[[sh:Svemir]]
[[simple:Universe]]
[[sk:Vesmír]]
[[sl:Vesolje]]
[[sq:Gjithësia]]
[[sr:Свемир]]
[[stq:Al]]
[[su:Jagat]]
[[sv:Universum]]
[[sw:Ulimwengu]]
[[ta:அண்டம்]]
[[te:విశ్వం]]
[[tg:Коинот]]
[[th:เอกภพ]]
[[tl:Sanlibutan]]
[[tr:Evren]]
[[tt:Космос]]
[[uk:Всесвіт]]
[[ur:کائنات]]
[[uz:Olam]]
[[vi:Vũ trụ]]
[[war:Sangkalibutan]]
[[yi:אוניווערס]]
[[zh:宇宙]]
[[zh-classical:宇宙]]
[[zh-min-nan:Ú-tiū]]
[[zh-yue:宇宙]]
