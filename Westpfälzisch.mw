Des '''Weschdpälzisch''' geheerd zu de [[Pälzisch]]e Dialegde un is e Dialegdgrupp vum [[Rhoifränkische]] innahalb des [[Weschtmiddeldaitsche]], die in [[Rhoilond-Palz|Rhoilånd-Palz]] un im [[Saarland|Saarlånd]] gesproch werd.

== Sprochgeographie ==
De weschdpälzische Dialegd grenzd sich vum [[Voaddapälzisch]] dorch die ''gebroch-gebroche-Linie'' ab. Im Weschtpälzische exischdierd baim Partizip vun de Vegångehäd
bai starge Verbe kä Endung (gebroch, gesung, kumm/komm), wo im Voaddapälzische es Partizip uf "-e" end (g(e)broche, g(e)sunge, kumme).

Zum Weschdpälzische zehld jänes Gebied ohne die Partizipendung "-e" im weschdliche Beraich vun de [[Palz (Reg.Bez.)|Palz]] un äweso es gesåmde rhoifrängisch sprechende Oschdsaarlånd, wo dorch die (das-dat-Linie) vum moselfrängische Weschdsaarlånd abgegrenzd werd. Außadääm zähle zum Weschdpälzische es rhoifrängische [[Hunsriggisch]] (das-dat-Linie) un a klenne Dääle vum rhoihessische Dialegdgebied (um [[Alzey]]).

[[Kategorie:Pälzisch]]

[[de:Westpfälzische Dialektgruppe]]
