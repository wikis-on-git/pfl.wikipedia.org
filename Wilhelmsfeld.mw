{{Infobox Gemeinde in Deutschland
|Art                        = <!-- Schdad, Oamd, Soamdg'mainde, … (ned bai G'mainde) -->
|Name                       = Wilhelmsfeld
|Name_amtlich               = Wilhelmsfeld
|Wappen                     = Wappen_Wilhelmsfeld.png
|lat_deg                    = 49 | lat_min = 28 | lat_sec = 13
|lon_deg                    = 08 | lon_min = 45 | lon_sec = 13
|Lageplan                   = Wilhelmsfeld in HD.svg
|Lageplanbeschreibung       = Lag vun da Gemoinde Wilhelmsfeld im Rhoi-Neggar-Krais
|Bundesland                 = Bade-Wärddeberg
|Regierungsbezirk           = Kallsruh
|Landkreis                  = Rhoi-Neggar-Krais
|Höhe                       = 280 - 530
|Fläche                     = 4.75
|Einwohner                  = 3223
|Stand                      = 2009-12-31
|PLZ                        = <!-- XXXXX–XXXXX (kä Poschdfächa/Großempfänga) -->
|PLZ-alt                    = <!-- Nua wenn'ses hot -->
|Vorwahl                    = 06220
|Kfz                        = HD
|Gemeindeschlüssel          = 08 2 26 099
|NUTS                       = <!-- DEXXX (werd net oang'zaischd) -->
|LOCODE                     = <!-- DE XXX (werd net oang'zaischd) -->
|Gliederung                 = <!-- XX [[Ordsdeel]] oda [[Stadtbezirk]]e -->
|Straße                     = Johann-Wilhelm-Straße 61
|Adresse                    = <!-- Muschdastr. XX<br />XXXXX Muschdaschdadt (nua bai mehrere PLZ) -->69259 Wilhelmsfeld
|Adresse-Verband            = <!-- Nua fa G'moinde, wu zu änere Varwaldungsg'moinschaft g'heren -->
|Website                    = [http://www.wilhelmsfeld.de/ www.wilhelmsfeld.de]
|Bürgermeister              = Hans Zellner
|Partei                     = FWV
|DIAFAM                     = [[Rhoifrängisch]]
|DIALECT                    = [[Pälzisch]]
|DIAREG                     = [[Kurpälzisch]]
|DIALOC                     = Siedweschdlisches [[Odewälderisch]]
|DIAACT                     = <!-- Vabraidung vum Dialegt -->
}}

[[Datei: Wilhelmsfeld.jpg|miniatur|300px|Wilhelmsfeld]]

'''Wilhelmsfeld''' is e Dorf un e Gemoinde vun rund 3200 Oiwuhner im kurpälzische [[Odewald]]. Es is in schdaadlisch ããerkannder Luftkurort.

== Geografie ==
=== Lag un Nadurraum ===
Di Gemajkung liggt zwische 280 un 530 m Heh un nimmd e Fläsch vun 475 Hegdaa oi. 54,3 % vun da Gemajkung sin bewaldede Hehe. In die is des Hilschbachdal oigschnidde, mi-de besiedelde (25,5 % mit de Verkehrsfläsche) un die låndwärtschafdlisch genutze Fläsche (19,6 %). 

Da geologische Unnergrund beschdeht zum allergreeschde Dail aus [[Bundsandschdãã]]. Bloß uf-m Grund vum Hilschbachdal is Granit zu finne un driwwer Sedimente (Ablagerundsgschdoine) ausm [[Perm]]. Selle sinn vulkãnische Tuffe ausm Rodliggnde un e bissl Ablagerunge aus-m Zeschschdãã.

=== Nåchbagemoinde ===
Di Gemajkung vun Wilhelmsfeld schdeßt an folgende Orde ãã: im Norde [[Hinnerhaibach]] (Gem. Hailischkraizschdåånisch), im Nordoschde [[Hailischkraizschdåånisch]], im Oschde [[Altnaidorf]] (Gem. Schänau), im Siedoschde [[Schänau]], im Siede [[Glashitt]] (Haidlberg), un im Nordweschde [[Aldebach]] (Schriese). Im Norde schiebt sisch e Exklav mit-eme Waldgebiet vun da Schdadt [[Woinem]] in di Gemajkung vun Wilhelmsfeld noi.

=== Gemoindeunnerdailung ===
Urschbringlisch is Wilhelmsfeld aus drai klååne Haisergrubbe beschdånne, demm Owwer-, Middl- un Unnerdorf. Bis hait sin di Fläsche dazwische immer waider uffgsiedelt worre, bis in zåmmehängender Ord enschdånne is, mid-are zimmlisch loggare Bebauung. 

== Gschischt ==
Im Johr 1710 hot sisch di Kurfärschtlisch [[Kellerai Waldegg]] an di kurfärschtlisch pälzische Regierung in [[Haidlbärsch|Haidlberg]] gewendt un vorgschlaare, an da Hilschbach e klääni Siedlung zu grinde. E paa Bauare aus Hailischkraizschdåånisch, [[Aidabach]] un [[Hilsehãã]] hädde do gern gånz nai õõgfånge. Nochdem da Kurfärschd Johann Wilhelm di Erlaubnis gewwe hot, sinn im Friejohr 1711 da Adam un Peter Reinhard aus Hailischkraizschdåånisch, da Hans un da Hans Georg Gärtner aus Aidabach un da Leonhardt Müller aus Hilsehãã kumme un hawwe Wald gerod. Die Håndvoll ääfache Bauare ware also di Grinder vun Wilhelmsfeld. 

Wie-s in sellare Zait dujschaus iwwlisch waa, hot ma denn Ort em Låndesherr zu Ehre Wilhelmsfeld gedaaft. Di Lait vun de Därfer in da Umgewung hawwe awwer „Naies Dorf“ dezu gsaat un des benåchbarde Naidorf zur Unnerscheidung davuu in Altnaidorf umgedaaft. Nochdemm da Ord Ãfangs zur Gemajkung vun Hailischkraizschdåånisch gekehrt hot, is-a mit-em Iwwergång an Bade im Johr 1803 selbschdännisch worre. S gheare koi ånnare Orde dazu.

== Brauchdum ==
Jedes Johr am Fasnachtdinschdag wärd e Fasnachtsfaier åågezindt un daß da Winder verdriwwe wärd rolld ma e Faierrad de Buggl nunner ins Dal. Der Brauch is tibisch fär de siedweschdliche Odewald in da Gejend vun Wilhelmsfeld un Schänau un denn gibt’s noch in e paa wennische Orde. 

Wie in da Kurpalz iwwlisch wärd am Sunndag Lätare, drai Woche vor de Oschdare, da Winder mid-eme [[Summerdagszug]] vollends verabschied. 

Am erschde Wocheend im Juli faierd Wilhelmsfeld soi [[Kerwe]]. Dodezu ghert said 2001 aa da  Kerwelauf, in Halbmarathon un in 10-km-Lauf dursch de Ord un vor allem dursch de schäne Wald.

== Bevelgerung ==
=== Oiwuhnerentwigglung ===

{| class="wikitable"
|- style="background:#e3e3e3"
! align="left" | Johr || 1727 || 1777 || 1818 || 1852 || 1905 || 1939 || 1950 || 1961 || 1970 || 1987 || 2000 || 2009
|- align="right"
|Oiwuhner<ref>Oiwuhnerzahle bis 1961: ''Kreisbeschreibung Bd. 2'', S. 1046. Danooch: [http://www.statistik.baden-wuerttemberg.de/SRDB/home.asp?H=1&U=02&R=GE226099 Schdadischdisches Låndesamt Bade-Wärddeberg]</ref>
| 108 || 293 || 491 || 727 || 868 || 962 || 1418 || 2002 || 2584 || 2831 || 3305 || 3223
|}

== Bolidik ==
=== Gemoinderot ===
Da Gemoinderot hot außer-m vorsitzende Birgamaischda värzeh Mitglieder, wu alle fimpf Johr direkt gewehlt werre. Sai-da Kummunalwahl 2009 verdaile sisch di Måndade folgendermaße:

{| class="wikitable"
|- class="hintergrundfarbe5" align="left"
! Pardai || Sitz
|- align="center"
| align="left" | [[Wählergruppe|Birgergemoinschaft Wilhelmsfeld]] || 4
|- align="center"
| align="left" | [[Fraie Wähler]] || 4
|- align="center"
| align="left" | [[Bündnis 90/Die Grünen|Griene Iniziative Wilhelmsfeld]] || 3
|- align="center"
| align="left" | [[CDU|Chrischdlisch Demokradischi Uniõn vun Daitschlånd]] || 3
|- align="center"
| colspan="2" | Wahlbetailischung: 58,5 Brozent
|}

=== Wabbe ===
Di Blasonierung vum Wabbe heeßt: In Blau e schräggschdelldi, gschdärzdi Sischl (mi-da Schnaid noch owwe) mit-eme schwaze Griff, iwwerdeckt mit-eme lingsgekehrde silwerne Bail mit-eme schwaze Griff.

Des Wabbe geht uf e Siegl aus-em Johr 1810 zurigg. Di Sischl un s Bail simbilisiere di Landwärtschaft un di Waldärwet, di zwee wischdischde Gewerwezwaige in Wilhelmsfeld im 19. Johrhunnert. Di Flagg is Waiß-Blau.

=== Pattnaorde ===
Seit 2008 gibt-s e Pattnaschaft mit Calamba uf de Philippine, da Gebortsschdadt vum Arzt, Dischder un Nazionalheld [[José Rizal]]. Der hot e zaitlång in Wilhelmsfeld gewuhnt, wie-a in Haidlberg schdudiert hot, un hot an soim Romãn „Noli me tangere“ gschriwwe.

== Ekonomie ==
Nochdemm di maischt Zait di Lånd- un Forschtwärtschaft di wischdigschd Erwerbsquell war, sin hait nohzu 90 vun Hunnat erwerbstädische Wilhelmsfelder Auspendler. Wilhelmsfeld hot kää Gewerwegebiet. Noch da Ernennung zum Luftkurort im Johr 1966 hot da Turismus zunägscht emol an Bedaidung gewunne, un es hot 27.000 Iwwernachdunge im Johr gewwe. Des hot mit de Johre allerdings widder nochgelossse. Hait is Wilhelmsfeld in beliebder Ort fär Wanderausflieg odder im Winder mit soinare [[Loip]] aa zum [[Långlauf|Långlaafe]].

== Lidaradur ==
* Harald Gomille: ''Wilhelmsfeld: Die Geschichte der Gemeinde.'' Ubschtadt-Waiher 2004, ISBN 978-3-89735-267-4
* ''Die Stadt- und die Landkreise Heidelberg und Mannheim (Amtliche Kreisbeschreibung).'' Zwedder Bånd: ''Die Stadt Heidelberg und die Gemeinden des Landkreises Heidelberg.'' Kallsruh 1968

== Netzsaide ==
* [http://www.hvv-wilhelmsfeld.de/ Hoimat- un Verkehrsveroi Wilhelmsfeld]

=== Oinzlnochwais ===
<references />


<div style="text-align:center; border-width:1px; border-color:black; border-style:solid">Der Adiggl is uff eme <span style="font-weight:bold">[[Kurpälzisch]]</span> vum siedweschdlische Odewald gschriwwe, so ähnlisch wie ma in Wilhelmsfeld schwetzt.</div>

[[Kategorie:Pälzer un Kurpälzer Orde]]

[[de:Wilhelmsfeld]]
[[en:Wilhelmsfeld]]
[[eo:Wilhelmsfeld]]
[[fr:Wilhelmsfeld]]
[[it:Wilhelmsfeld]]
[[ja:ヴィルヘルムスフェルト]]
[[lmo:Wilhelmsfeld]]
[[nl:Wilhelmsfeld]]
[[pl:Wilhelmsfeld]]
[[pt:Wilhelmsfeld]]
[[ro:Wilhelmsfeld]]
[[ru:Вильгельмсфельд]]
[[sr:Вилхелмсфелд]]
[[vo:Wilhelmsfeld]]
[[war:Wilhelmsfeld]]
