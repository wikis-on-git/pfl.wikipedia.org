{{Infobox Gemeinde in Deutschland
|Art                        = <!-- Schdad, Oamd, Soamdg'mainde, … (ned bai G'mainde) -->
|Name                       = Willemsfäld
|Name_amtlich               = Wilhelmsfeld
|Wappen                     = Wappen_Wilhelmsfeld.png
|lat_deg                    = 49 | lat_min = 28 | lat_sec = 13
|lon_deg                    = 08 | lon_min = 45 | lon_sec = 13
|Lageplan                   = Wilhelmsfeld in HD.svg
|Lageplanbeschreibung       = Lag vun da Gemoinde Wilemsfäld im Rhoi-Neggar-Krais
|Bundesland                 = Bade-Wärddeberg
|Regierungsbezirk           = Kallsruh
|Landkreis                  = Rhoi-Neggar-Krais
|Höhe                       = 280 - 530
|Fläche                     = 4.75
|Einwohner                  = 3223
|Stand                      = 2009-12-31
|PLZ                        = <!-- XXXXX–XXXXX (kä Poschdfächa/Großempfänga) -->
|PLZ-alt                    = <!-- Nua wenn'ses hot -->
|Vorwahl                    = 06220
|Kfz                        = HD
|Gemeindeschlüssel          = 08 2 26 099
|NUTS                       = <!-- DEXXX (werd net oang'zaischd) -->
|LOCODE                     = <!-- DE XXX (werd net oang'zaischd) -->
|Gliederung                 = <!-- XX [[Ordsdeel]] oda [[Stadtbezirk]]e -->
|Straße                     = Johann-Wilhelm-Straße 61
|Adresse                    = <!-- Muschdastr. XX<br />XXXXX Muschdaschdadt (nua bai mehrere PLZ) -->69259 Wilhelmsfeld
|Adresse-Verband            = <!-- Nua fa G'moinde, wu zu änere Varwaldungsg'moinschaft g'heren -->
|Website                    = [http://www.wilhelmsfeld.de/ www.wilhelmsfeld.de]
|Bürgermeister              = Hans Zellner
|Partei                     = FWV
|DIAFAM                     = [[Rhoifrängisch]]
|DIALECT                    = [[Pälzisch]]
|DIAREG                     = [[Kurpälzisch]]
|DIALOC                     = Siedweschdlisches [[Odewälderisch]]
|DIAACT                     = <!-- Vabraidung vum Dialegt -->
}}

[[Datei: Wilhelmsfeld.jpg|miniatur|300px|Wilhelmsfeld]]

'''Willemsfäld''' is e Dorf un e Gemoinde vun rund 3200 Oiwuhner im kurpälzische [[Odewald]]. Es is in schdaadlisch ããerkannder Luftkurort.

== Geografie ==
=== Lag un Nadurraum ===
Di Gemajkung liggt zwische 280 un 530 m Heh un nimmd e Fläsch vun 475 Hegdaa oi. 54,3 % vun da Gemajkung sin bewaldede Hehe, in die di besiedelde (25,5 % mit de Verkehrsfläsche) un die låndwärtschafdlisch genutze Fläsche (19,6 %) oigebeddet sin. Da geologische Unnergrund beschdeht aus [[Bundsandschdãã]]. 

=== Nåchbagemoinde ===
Di Gemajkung vun Willemsfäld grenzt an folgende Orde: im Norde [[Hinnerhaibach]] (Gem. Hailischkraizschdåånisch), im Nordoschde [[Hailischkraizschdåånisch]], im Oschde [[Altnaidorf]] (Gem. Schänau), im Siedoschde [[Schänau]], im Siede [[Glashitt]] (Haidlberg), un im Nordweschde [[Aldebach]] (Schriese). Im Norde schiebt sisch e Exklave mit-eme Waldgebiet vun da Schdadt [[Woinem]] in di Gemajkung vun Wilhelmsfeld noi.

=== Gemoindeunnerdailung ===
Urschbringlisch hot Willemsfäld aus drai klaane Haisergrubbe beschdånne, demm Owwer-, Middl- un Unnerdorf. Bis hait sin di Fläsche dazwische immer waider uffgsiedelt worre, bis in zåmmehängender Ord endschdanne is, mit are relativ loggare Bebauung. 

== Gschischt ==
Im Johr 1710 hot sisch di Kurfärschtlisch [[Kellerei Waldegg]] an di kurfärschtlisch pälzische Regierung in [[Haidlberg]] gewandt un vorgschlaare, an da Hilschbach e klääni Siedlung zu grinde. E paa Bauare aus Hailischkraizschdåånisch, [[Aidabach]] un [[Hilsehãã]] hädde do gern gånz nai õõgfånge. Nochdem da Kurfärschd Johann Wilhelm di Erlaubnis gewwe hot, sinn im Friejohr 1711 da Adam un Peter Reinhard aus Hailischkraizschdåånisch, da Hans un da Hans Georg Gärtner aus Aidabach un da Leonhardt Müller aus Hilsehãã kumme un hawwe Wald gerod. Die Håndvoll ääfache Bauare ware also di Grinder vun Willemsfäld . 

Mid-are Oigab mit Bitt um Verlängerung vun da schdaierfraie Zait vun sechs uf zwelf Johr hawwe se glaischzaidisch ihrm Dorf, dem Kurfärscht zu Ehre, Wilhelmsbuajg genennt. Di Lait vun de Därfer in da Umgewung hawwe awwer „Naies Dorf“ dazu gsaat un des benåchbarde Naidorf zur Unnerscheidung davuu in Altnaidorf umgedauft.

Nochdemm da Ord Ãfangs zur Gemajkung vun Hailischkraizschdåånisch gekehrt hot, is-a mit-em Iwwergång an Bade im Johr 1803 selbschdännisch worre. Es gheare koi waidare Orde dazu.

== Brauchdum ==
Jedes Johr am Fasnachtdinschdag wärd e Fasnachtsfaier åågezindt un um de Winder zu verdraiwe wärd e Faierrad de Buggl nunner ins Dal gerollt. Der Brauch is tibisch fär de siedweschdliche Odewald in da Gejend vun Wilhelmsfeld un Schänau un denn gibt’s noch in e paa wennische Orde. 

Wie in da Kurpalz iwwlisch wärd am Sunndag Lätare, drai Woche vor de Oschdare, da Winder mid-eme [[Summerdagszug]] vollends verabschied. 

Am erschde Wocheend im Juli faierd Willemsfäld soi [[Kerwe]]. Dodezu ghert said 2001 aa da  Kerwelauf, in Halbmarathon un in 10-km-Lauf dursch de Ord un vor allem dursch de schäne Wald.

== Bevelgerung ==
=== Oiwuhnerentwigglung ===

{| class="wikitable"
|- style="background:#e3e3e3"
! align="left" | Johr || 1727 || 1777 || 1818 || 1852 || 1905 || 1939 || 1950 || 1961 || 1970 || 1987 || 2000 || 2009
|- align="right"
|Oiwuhner<ref>Oiwuhnerzahle bis 1961: ''Kreisbeschreibung Bd. 2'', S. 1046. Danooch: [http://www.statistik.baden-wuerttemberg.de/SRDB/home.asp?H=1&U=02&R=GE226099 Schdadischdisches Låndesamt Bade-Wärddeberg]</ref>
| 108 || 293 || 491 || 727 || 868 || 962 || 1418 || 2002 || 2584 || 2831 || 3305 || 3223
|}

== Bolidik ==
=== Gemoinderat ===
Da Gemoinderat hot außer-m vorsitzende Birjamaischda värzeh Mitglieder, wu alle fimpf Johr direkt gewählt werre. Sai-da Kummunalwahl 2009 verdaile sisch di Mandade folgendermaße:

{| class="wikitable"
|- class="hintergrundfarbe5" align="left"
! Pardai || Sitz
|- align="center"
| align="left" | [[Wählergruppe|Birgergemoinschaft Wilhelmsfeld]] || 4
|- align="center"
| align="left" | [[Fraie Wähler]] || 4
|- align="center"
| align="left" | [[Bündnis 90/Die Grünen|Griene Iniziative Wilhelmsfeld]] || 3
|- align="center"
| align="left" | [[CDU|Chrischdlisch Demokradischi Uniõn vun Daitschlånd]] || 3
|- align="center"
| colspan="2" | Wahlbetailischung: 58,5 Brozent
|}

=== Wabbe ===
Di Blasonierung vum Wabbe laudet: In Blau e schräggschdelldi, gschdärzdi Sischl (mi-da Schnaid noch owwe) mit-eme schwaze Griff, iwwerdeckt mit-eme lingsgekehrde silwerne Bail mit-eme schwaze Griff.

Des Wabbe geht uf e Siegl aus-em Johr 1810 zurigg. Di Sischl un s Bail simbilisiere di Landwärtschaft un di Waldärwet, di zwee wischdischde Gewerwezwaige in Wilhelmsfeld im 19. Johrhunnert. Di Flagg is Weiß-Blau.

=== Pattnaorde ===
Seit 2008 gibt-s e Pattnaschaft mit Calamba uf de Philippine, da Gebortsschdadt vum Arzt, Dischder un Nazionalheld [[José Rizal]]. Der hot e zaitlong in Wilhelmsfeld gewuhnt, wie-a in Haidlberg schdudiert hot, un hot an soim Romãn „Noli me tangere“ gschriwwe.

== Ekonomie ==
Nochdem di maischt Zait di Land- un Forschtwärtschaft di wischdigschd Erwerbsquell war, sin hait nohzu 90 vun Hunnat erwerbstädische Wilhelmsfelder Auspendler. Wilhelmsfeld hot kää Gewerwegebiet. Noch da Ernennung zum Luftkurort im Johr 1966 hot da Turismus zunägscht emol an Bedaidung gewunne, un es hot 27.000 Iwwernachdunge im Johr gewwe. Des hot mit de Johre allerdings widder nochgelossse. Hait is Wilhelmsfeld in beliebder Ort fär Wanderausflieg odder im Winder mit soinare [[Loip]] aa zum [[Långlauf|Långlaafe]].

== Quelle ==
Der Adikel beruht uf Infomazione vun
*da [http://www.wilhelmsfeld.de Indanetsaid vun da Gemoind]
*da [http://www.hvv-wilhelmsfeld.de/ Indanetsaid vum Hoimat- un Verkehrsveroi Willemsfäld ]


=== Oinzlnochwais ===
<references />


<div style="text-align:center; border-width:1px; border-color:black; border-style:solid">Der Adiggl is uff eme <span style="font-weight:bold">[[Kurpälzisch]]</span> vum siedweschdlische Odewald gschriwwe, so ähnlisch wie ma in Willemsfäld schwetzt.</div>

[[Kategorie:Pälzer un Kurpälzer Orde]]

[[de:Wilhelmsfeld]]
[[en:Wilhelmsfeld]]
[[eo:Wilhelmsfeld]]
[[fr:Wilhelmsfeld]]
[[it:Wilhelmsfeld]]
[[ja:ヴィルヘルムスフェルト]]
[[lmo:Wilhelmsfeld]]
[[nl:Wilhelmsfeld]]
[[pl:Wilhelmsfeld]]
[[pt:Wilhelmsfeld]]
[[ro:Wilhelmsfeld]]
[[ru:Вильгельмсфельд]]
[[sr:Вилхелмсфелд]]
[[vo:Wilhelmsfeld]]
[[war:Wilhelmsfeld]]
