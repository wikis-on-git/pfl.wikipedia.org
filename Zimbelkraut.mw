{| border="0" cellspacing="0" align="right" cellpadding="2" width="250" style="margin-left: 1em"
! align="center" bgcolor="lightgreen" colspan="2" | <big>Haidlberjer Schloßkraitsche</big>
|-
| align="center" colspan="2" | [[Datei:Cymbalaria muralis 001.JPG|250px]]<br /><small>Haidlberjer Schloßkraitsches<small>
|-
! align="center" bgcolor="lightgreen" colspan="2" | Syschdematik
|-
|  || Asteride
|-
|  || Euasteride I
|-
| ''Unnerklass:'' || [[Roseähnlische]] (''Rosidae'')
|-
| ''Ordnung:'' || [[Libbebliedeardische]] (''Lamiales'')
|-
| ''Familje:'' || [[Wegerischgewächse]] (''Plantaginaceae'')
|-
| ''Gaddung:'' || [[Zymblkraider]] (''Cymbalaria'')
|-
! align="center" bgcolor="lightgreen" colspan="2" | Biologischi Nomenklatur
|-
| colspan="2" align="center" | '''''Cymbalaria muralis'''''
G.Gaertn., B. Mey. et Scherb.
|}

[[Bild:Cymbalaria muralis (flowers).jpg|thumb|right|Di Bliede]]

Des '''Haidlberjer Schloßkraitsche''' is e Bliedeplånz wu gern in Mauerritze wachst. Grad uff-m [[Haidlberjer Schloß]] ka-ma-s finne un doher hot-s aa soin Nåme.

== Plånzebeschraiwung ==

Des Haidlberjer Schloßkraitsche is e mehrjährische un, wie da Nåme schun sescht, kraudische Plånz mit bis zu 60 cm långe, dinne Schdengl, wu kleddare odder runnerhänge. Di Bliede sin monosymmedrisch (des heeßt schbigglsymmedrisch) un hawwe hellvioledde Faabtän. Bliehe duds de gånze Summer, vor allem awwer vum Juni bis-m Sebdember.

== Lewensraum ==

Des Haidlberjer Schloßkraitsche is da änzische Verdreder aus da Gaddung vun de Zymblkraider, wu in Daitschlånd wachst. Urschbringlisch schdammt-s awwer, wie soi Verwåndte aus da selwe Gaddung aa, aus-m [[Middlmeergebiet]]. Vun Nadur aus kummt-s in de Felse vun Gebirge in [[Idalje|Nordidalje]] un da närdlische [[Adria]] vor. Ugfähr im seschzähnde Johrhunnert hot ma-s als Zier- un Hailplånz in Middlairoba oigfiehrt. Hait ka-ma-s weldwait in Felse un in Mauerritze finne.

Des Haidlberjer Schloßkraitsche mag Fels- un Mauerritze mid-are gewisse Faischdischkait an warme, halbschaddische bis sunnische Schdåndorde. Noch-em [[Ellenberg]] is es e Aåzaijerplånz fä Halblischt, Wärme un mäßisch schdiggschdoffraische Schdåndorde mit-are [[subozeånisch]]e Verbraidung.

Hait verwendt ma-s gern in Schdåågädde un zur Verzierung vun Mauare im Gadde.

== Ekologie ==

Di Bliede werre vun [[Biene]] un [[Schwebfliege]] beschdaibt. Noch da Befruchdung hot des Kraut gånz aijene un indressånde Aijeschafde: Wann da Fruchtschdiel ausgewachse is, schbringe an jedare Fruchtkabsl drai Klabbe uf un di Såme werre fraigestzt. Awwer net alle. Da ledschde blaibt noch fescht hogge. Dånn biegt sisch di Fruchd vum Lischt fort un wachst dodemit, wann meglisch, in Fels- odder Mauerritze noi. Denn Vorgång heeßt ma Phototropismus. Doduajsch kånn da Såme glai ginschdische Bedingunge finne, an-eme geaignte Schdåndort zu kaime.

== Lidaradur ==

*H. Ellenberg: Vegetation Mitteleuropas mit den Alpen. 5. Ufflag, Ulmer-Verlag, 1996 
*R. Düll un H. Kutzelnigg: Taschenlexikon der Pflanzen Deutschlands. 6. Ufflag, Quelle & Meyer-Verlag, 2005, ISBN 3-494-01397-7 
*Margot Spohn un Marianne Golte-Bechtle: Was Blüht den da? Enzyklopädie, Kosmosverlag, 2005 
*Schmeil-Fitschen: Die Flora von Deutschland interaktiv, ISBN 3-494-01368-3
* Pfälzisches Wörterbuch, 1965-1998, onlain verfiegbar boim [http://www.woerterbuchnetz.de Wärderbuchnetz]


<div style="text-align:center; border-width:1px; border-color:black; border-style:solid">Der Adiggl is uff <span style="font-weight:bold">[[Kurpälzisch]]</span> gschriwwe.</div>

[[Kategorie:Butonik]]

[[da:Vedbend-Torskemund]]
[[de:Zimbelkraut]]
[[en:Cymbalaria muralis]]
[[es:Cymbalaria muralis]]
[[et:Harilik müürlill]]
[[fr:Cymbalaire des murs]]
[[hsb:Pomurny lenčk]]
[[it:Cymbalaria muralis]]
[[ja:ツタバウンラン]]
[[nl:Muurleeuwenbek]]
[[pl:Cymbalaria bluszczykowata]]
